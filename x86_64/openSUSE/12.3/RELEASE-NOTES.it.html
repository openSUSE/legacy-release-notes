<html><head><meta http-equiv="Content-Type" content="text/html; charset=UTF-8"><title>Note di rilascio di openSUSE 12.3</title><meta name="generator" content="DocBook XSL Stylesheets V1.78.0"></head><body bgcolor="white" text="black" link="#0000FF" vlink="#840084" alink="#0000FF"><div lang="it" class="article"><div class="titlepage"><div><div><h2 class="title"><a name="idm47399463841968"></a>Note di rilascio di <span class="phrase">openSUSE 12.3</span></h2></div><div><p class="releaseinfo">Version: 12.3.11 (2013-08-22)</p></div><div><p class="copyright">Diritto d'autore © 2007,2011 Andrea Florio (andrea@opensuse.org)</p></div><div><p class="copyright">Diritto d'autore © 2008,2013 * Andrea Turrini (andrea.turrini@gmail.com)</p></div><div><p class="copyright">Diritto d'autore © 2011,2013 * Giacomo Barazzetti</p></div><div><p class="copyright">Diritto d'autore © 2011 * Eugenio Mastroviti (genia@genia.net)</p></div><div><p class="copyright">Diritto d'autore © 2008 * Giuseppe Bevacqua (gepeppe@gmail.com)</p></div><div><p class="copyright">Diritto d'autore © 2008 * Luca Giusti (addictedtox@hotmail.it)</p></div><div><p class="copyright">Diritto d'autore © 2008 * Ezio Tonetto (murdock2000@email.it)</p></div><div><p class="copyright">Diritto d'autore © 2008 * Roberta Di Mitri (robynica@hotmail.com)</p></div><div><p class="copyright">Diritto d'autore © perso, ma mai dimenticato * Ettore Perazzoli</p></div><div><p class="copyright">Diritto d'autore © 2005,2007 * Alberto Passalacqua (alberto.passalacqua@tin.it)</p></div><div><div class="legalnotice"><a name="idm47399463839056"></a><p>Copyright © 2013 Novell, Inc.</p><p>È permessa la copia, distribuzione e/o modifica di questo documento entro i termini della GNU Free Documentation License, Versione 1.2 o di qualsiasi altra versione successiva pubblicata dalla Free Software Foundation; senza le sezioni non modificabili e senza i testi della prima e quarta pagina di copertina. Una copia della licenza è inclusa nel file <code class="filename">fdl.txt</code>.</p></div></div></div><hr></div><div class="toc"><dl class="toc"><dt><span class="sect1"><a href="#misc">1. Varie</a></span></dt><dt><span class="sect1"><a href="#installation">2. Installazione</a></span></dt><dd><dl><dt><span class="sect2"><a href="#idm47399467876224">2.1. Per informazioni dettagliate sull'installazione</a></span></dt><dt><span class="sect2"><a href="#idm47399467874096">2.2. Rete assente dopo l'installazione</a></span></dt><dt><span class="sect2"><a href="#idm47399467871952">2.3. Il driver proprietario NVIDIA richiede che gli utenti abbiano accesso ai dispositivi /dev/nvidia*</a></span></dt><dt><span class="sect2"><a href="#idm47399467863936">2.4. Blocchi di sistema causati dal lettore di dischetti non esistente ma abilitato nel BIOS</a></span></dt></dl></dd><dt><span class="sect1"><a href="#general">3. Generale</a></span></dt><dd><dl><dt><span class="sect2"><a href="#sec.123.documentation">3.1. Documentazione di openSUSE</a></span></dt><dt><span class="sect2"><a href="#sec.123.uefi">3.2. UEFI—Unified Extensible Firmware Interface</a></span></dt><dt><span class="sect2"><a href="#idm47399462724816">3.3. Abilita il boot sicuro in YaST non abilitato in modo predefinito quando si usa la modalità Boot sicuro</a></span></dt><dt><span class="sect2"><a href="#idm47399462721696">3.4. Boot loader sbagliato quando si installa da un supporto live in un ambiente UEFI</a></span></dt><dt><span class="sect2"><a href="#idm47399462719184">3.5. Il supporto di openSUSE 12.3 potrebbe non avviarsi sul futuro hardware con boot sicuro abilitato.</a></span></dt><dt><span class="sect2"><a href="#idm47399462715616">3.6. LVM cifrato in modalità UEFI richiede una partizione /boot</a></span></dt></dl></dd><dt><span class="sect1"><a href="#upgrade">4. Aggiornamento del sistema</a></span></dt><dd><dl><dt><span class="sect2"><a href="#sec.123.sysv">4.1. Sysvinit Support No Longer Available</a></span></dt><dt><span class="sect2"><a href="#sec.123.systemd-nm">4.2. systemd: attivare NetworkManager con un collegamento alias a network.service</a></span></dt><dt><span class="sect2"><a href="#idm47399462666304">4.3. Rimossa la variabile SYSLOG_DAEMON</a></span></dt></dl></dd><dt><span class="sect1"><a href="#technical">5. Informazioni tecniche</a></span></dt><dd><dl><dt><span class="sect2"><a href="#sec.114.kms">5.1. Inizializzazione grafica con KMS (Kernel Model Setting)</a></span></dt><dt><span class="sect2"><a href="#sec.123.systemd-tmpdir">5.2. systemd: pulizia delle directory (/tmp e /var/tmp)</a></span></dt><dt><span class="sect2"><a href="#idm47399462614768">5.3. systemd: journal persistente tra i riavvii</a></span></dt><dt><span class="sect2"><a href="#idm47399462608384">5.4. pwdutils sostituito da shadow</a></span></dt><dt><span class="sect2"><a href="#idm47399462605984">5.5. Configura postfix</a></span></dt><dt><span class="sect2"><a href="#idm47399462595024">5.6. Le applicazioni GTK+ generano un avviso riguardo Fontconfig</a></span></dt><dt><span class="sect2"><a href="#idm47399462592000">5.7. GNOME: Come impostare Maiusc o Ctrl+Maiusc come combinazione veloce per la selezione della sorgente degli input</a></span></dt><dt><span class="sect2"><a href="#idm47399462582752">5.8. Installazione tramite SSH bloccata dal servizio SuSEFirewall</a></span></dt></dl></dd></dl></div><p>Se si aggiorna da una versione vecchia a questo rilascio di openSUSE, conviene leggere le note di rilascio precedenti qui: <a class="ulink" href="http://en.opensuse.org/openSUSE:Release_Notes" target="_top">http://en.opensuse.org/openSUSE:Release_Notes</a></p><p>Queste note di rilascio riguardano i seguenti argomenti:</p><div class="itemizedlist"><ul class="itemizedlist" style="list-style-type: disc; "><li class="listitem"><p><a class="xref" href="#misc" title="1. Varie">Sezione 1, «Varie»</a>: queste voci sono incluse automaticamente da openFATE, il sistema di gestione delle richieste e delle funzionalità (<a class="ulink" href="http://features.opensuse.org" target="_top">http://features.opensuse.org</a>).</p><p>N/D</p></li><li class="listitem"><p><a class="xref" href="#installation" title="2. Installazione">Sezione 2, «Installazione»</a>: conviene leggere questo documento se si vuole installare il sistema da zero.</p></li><li class="listitem"><p><a class="xref" href="#general" title="3. Generale">Sezione 3, «Generale»</a>: informazioni importanti per tutti gli utenti.</p></li><li class="listitem"><p><a class="xref" href="#upgrade" title="4. Aggiornamento del sistema">Sezione 4, «Aggiornamento del sistema»</a>: problemi relativi al processo se si esegue un aggiornamento da una versione precedente di openSUSE.</p></li><li class="listitem"><p><a class="xref" href="#technical" title="5. Informazioni tecniche">Sezione 5, «Informazioni tecniche»</a>: questa sezione include numerosi aggiornamenti e modifiche tecniche per gli utenti esperti.</p></li></ul></div><div class="sect1"><div class="titlepage"><div><div><h2 class="title" style="clear: both"><a name="misc"></a>1. Varie</h2></div></div></div><p>N/D</p></div><div class="sect1"><div class="titlepage"><div><div><h2 class="title" style="clear: both"><a name="installation"></a>2. Installazione</h2></div></div></div><div class="sect2"><div class="titlepage"><div><div><h3 class="title"><a name="idm47399467876224"></a>2.1. Per informazioni dettagliate sull'installazione</h3></div></div></div><p>Per informazioni dettagliate sull'installazione, si veda <a class="xref" href="#sec.123.documentation" title="3.1. Documentazione di openSUSE">Sezione 3.1, «Documentazione di openSUSE»</a>.</p></div><div class="sect2"><div class="titlepage"><div><div><h3 class="title"><a name="idm47399467874096"></a>2.2. Rete assente dopo l'installazione</h3></div></div></div><p>Immediatamente dopo l'installazione NetworkManager non viene avviato automaticamente e pertanto la connessione WiFi non può essere configurata. Per abilitare la rete wireless, riavviare la macchina manualmente.</p></div><div class="sect2"><div class="titlepage"><div><div><h3 class="title"><a name="idm47399467871952"></a>2.3. Il driver proprietario NVIDIA richiede che gli utenti abbiano accesso ai dispositivi /dev/nvidia*</h3></div></div></div><p>Gli utenti nuovi e predefiniti non sono più aggiunti automaticamente al gruppo <code class="literal">video</code>, ma il driver proprietario NVIDIA richiede che gli utenti abbiano accesso ai dispositivi /dev/nvidia*</p><p>Sintomi: le applicazioni OpenGL riportano che non possono agire su <code class="filename">/dev/nvidiactl</code>. Oppure GNOME mostra solamente uno schermo nero con il puntatore del mouse.</p><p>Dato che il driver NVIDIA non usa i metodi kernel tradizionali che permettono di installare le ACL sui nodi dei dispositivi, gli utenti devono essere aggiunti manualmente al gruppo <code class="literal">video</code>; invocare, come <code class="systemitem">root</code> e sostituendo <code class="literal">$UTENTE</code> con il nome utente effettivo, il comando: </p><pre class="screen">usermod -a -G video $UTENTE</pre></div><div class="sect2"><div class="titlepage"><div><div><h3 class="title"><a name="idm47399467863936"></a>2.4. Blocchi di sistema causati dal lettore di dischetti non esistente ma abilitato nel BIOS</h3></div></div></div><p>Se il supporto al lettore di dischetti è abilitato nel BIOS, ma non è fisicamente presente nella macchina, si possono verificare blocchi durante l'installazione, quando YaST ricerca le partizioni.</p><p>Per evitare questo problema, disabilitare il supporto ai lettori di dischetti nel BIOS.</p></div></div><div class="sect1"><div class="titlepage"><div><div><h2 class="title" style="clear: both"><a name="general"></a>3. Generale</h2></div></div></div><div class="sect2"><div class="titlepage"><div><div><h3 class="title"><a name="sec.123.documentation"></a>3.1. Documentazione di openSUSE</h3></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p>Nel <span class="emphasis"><em>manuale iniziale</em></span> si trovano le istruzioni passo-passo per l'installazione, come pure l'introduzione ai desktop KDE e Gnome e alla suite LibreOffice. Sono altresì coperti gli argomenti di amministrazione di base come dislocamento e gestione dei programmi e un'introduzione alla shell bash.</p></li><li class="listitem"><p>La <span class="emphasis"><em>Guida di Riferimento</em></span> copre in dettaglio amministrazione e configurazione del sistema e spiega come impostare i vari servizi di rete.</p></li><li class="listitem"><p>La <span class="emphasis"><em>Guida alla Sicurezza</em></span> introduce i concetti basilari sulla sicurezza del sistema, coprendo entrambi gli aspetti di sicurezza locale e di rete.</p></li><li class="listitem"><p>Il manuale <span class="emphasis"><em>Analisi e regolazione del sistema</em></span> fornisce indicazioni sul rilevamento di errori, la loro risoluzione e l'ottimizzazione del sistema.</p></li><li class="listitem"><p>La <span class="emphasis"><em>virtualizzazione tramite KVM</em></span> offre un'introduzione all'impostazione e alla gestione della virtualizzazione tramite gli strumenti KVM, libvirt e QEMU.</p></li></ul></div><p>La documentazione si trova in <code class="filename">/usr/share/doc/manual/opensuse-manuals_$LANG</code> dopo aver installato il pacchetto <code class="systemitem">opensuse-manuals_$LANG</code>, oppure in linea su <a class="ulink" href="http://doc.opensuse.org" target="_top">http://doc.opensuse.org</a>.</p></div><div class="sect2"><div class="titlepage"><div><div><h3 class="title"><a name="sec.123.uefi"></a>3.2. UEFI—Unified Extensible Firmware Interface</h3></div></div></div><p>Prima di installare openSUSE su un sistema che si avvia usando UEFI (Unified Extensible Firmware Interface), si verifichi urgentemente se esiste un aggiornamento del firwmare raccomandato dal fornitore dell'hardware e, se disponibile, lo si installi. Un sistema Windows 8 pre-installato indica che quasi sicuramente il sistema si avvia usando UEFI.</p><p><span class="emphasis"><em>Informazioni di base:</em></span> alcuni firmware UEFI presentano dei bug che ne causano la rottura quando si scrivono troppi dati nell'area di memorizzazione UEFI. Nessuno conosce di preciso quanto siano questi "troppi dati", comunque. openSUSE minimizza il rischio non scrivendo alcun dato eccedente il minimo richiesto per avviare il sistema operativo. Il minimo significa dire al firmware UEFI la locazione del boot loader di openSUSE. Le funzionalità del kernel Linux upstream di usare l'area di memorizzazione UEFI per memorizzare le informazioni di avvio e crash (<code class="literal">pstore</code>) sono state disabilitate in modo predefinito. Comunque sia si raccomanda di installare ogni aggiornamento firmware raccomandato dal fornitore dell'hardware.</p></div><div class="sect2"><div class="titlepage"><div><div><h3 class="title"><a name="idm47399462724816"></a>3.3. Abilita il boot sicuro in YaST non abilitato in modo predefinito quando si usa la modalità Boot sicuro</h3></div></div></div><p>Questo riguarda solamente le macchine in modalità UEFI con il boot sicuro abilitato.</p><p>YaST non riconosce automaticamente se la macchina ha il boot sicuro abilitato e pertanto installerà in modo predefinito un boot loader non firmato. Ma un boot loader non firmato non verrà accettato dal firmware. Per avere installato un boot loader firmato deve essere abilitata manualmente l'opzione di boot "Abilita boot sicuro".</p></div><div class="sect2"><div class="titlepage"><div><div><h3 class="title"><a name="idm47399462721696"></a>3.4. Boot loader sbagliato quando si installa da un supporto live in un ambiente UEFI</h3></div></div></div><p>Questo riguarda solamente le macchine in modalità UEFI.</p><p>Quando si usa l'installatore su un supporto live, YaST non rileva la modalità UEFI e pertanto installa un boot loader obsoleto. Questo porta a un sistema non avviabile. Il boot loader deve essere cambiato manualmente da grub2 a grub2-efi.</p></div><div class="sect2"><div class="titlepage"><div><div><h3 class="title"><a name="idm47399462719184"></a>3.5. Il supporto di openSUSE 12.3 potrebbe non avviarsi sul futuro hardware con boot sicuro abilitato.</h3></div></div></div><p>Questo riguarda solamente le macchine in modalità UEFI.</p><p>Il shim a firma doppia presente su openSUSE 12.3 potrebbe essere rifiutato dai prossimi firmware.</p><p>Se il supporto di openSUSE 12.3 non si avvia sul futuro hardware con boot sicuro abilitato, disabilitare temporaneamente il boot sicuro, installare openSUSE e applicare tutti gli aggiornamenti in linea per avere un shim aggiornato.</p><p>Dopo l'installazione di tutti gli aggiornamenti il boot sicuro può essere attivato nuovamente.</p></div><div class="sect2"><div class="titlepage"><div><div><h3 class="title"><a name="idm47399462715616"></a>3.6. LVM cifrato in modalità UEFI richiede una partizione /boot</h3></div></div></div><p>Questo riguarda solamente le installazioni in modalità UEFI.</p><p>Nella proposta di partizionamento, se si spunta l'opzione di usare LVM (che è richiesto per la cifratura completa del disco), YaST non crea una partizione <code class="filename">/boot</code> separata. Questo significa che il kernel e initrd vengono posti in un contenitore LVM (potenzialmente cifrato) che non è accessibile da parte del boot loader. Per avere una cifratura completa del disco quando si usa UEFI, il partizionamento deve essere fatto manualmente.</p></div></div><div class="sect1"><div class="titlepage"><div><div><h2 class="title" style="clear: both"><a name="upgrade"></a>4. Aggiornamento del sistema</h2></div></div></div><div class="sect2"><div class="titlepage"><div><div><h3 class="title"><a name="sec.123.sysv"></a>4.1. Sysvinit Support No Longer Available</h3></div></div></div><p>
    sysvinit is no longer supported in this release.  It has been
    deprecated since the last two releases.
   </p></div><div class="sect2"><div class="titlepage"><div><div><h3 class="title"><a name="sec.123.systemd-nm"></a>4.2. systemd: attivare NetworkManager con un collegamento alias a network.service</h3></div></div></div><p>In modo predefinito si usa la finestra delle impostazioni di rete di YaST (<span class="command"><strong>yast2 network</strong></span>) per attivare NetworkManager. Se si vuole attivare NetworkManager, si proceda come segue.</p><p>La variabile di sysconfig <code class="literal">NETWORKMANAGER</code> in <code class="filename">/etc/sysconfig/network/config</code> usata per attivare NetworkManager è stata sostituita da un collegamento alias <code class="literal">network.service</code> di systemd, che verrà generato tramite il comando</p><pre class="screen">systemctl enable  NetworkManager.service</pre><p>che causa la creazione di un collegamento alias <code class="literal">network.service</code> che punta a <code class="literal">NetworkManager.service</code> e pertanto disattiva lo script <code class="filename">/etc/init.d/network</code>. Il comando</p><pre class="screen">systemctl -p Id show network.service</pre><p>permettere di interrogare il servizio di rete attualmente selezionato.</p><p>Per abilitare NetworkManager si usi:</p><div class="itemizedlist"><ul class="itemizedlist" style="list-style-type: disc; "><li class="listitem"><p>Prima, fermare il servizio in esecuzione:</p><pre class="screen">systemctl     is-active network.service &amp;&amp; \
 systemctl     stop      network.service</pre></li><li class="listitem"><p>Abilita il servizio NetworkManager:</p><pre class="screen">systemctl --force        enable NetworkManager.service</pre></li><li class="listitem"><p>Avviare ul servizio NetworkManager (come collegamento alias):</p><pre class="screen">systemctl     start     network.service</pre></li></ul></div><p>Per disabilitare NetworkManager, si usi:</p><div class="itemizedlist"><ul class="itemizedlist" style="list-style-type: disc; "><li class="listitem"><p>Arresta il servizio in esecuzione:</p><pre class="screen">systemctl     is-active network.service &amp;&amp; \
systemctl     stop      network.service</pre></li><li class="listitem"><p>Disabilita il servizio NetworkManager:</p><pre class="screen">systemctl disable NetworkManager.service</pre></li><li class="listitem"><p>Avviare il servizio <span class="command"><strong>/etc/init.d/network</strong></span>: </p><pre class="screen">systemctl     start  network.service</pre></li></ul></div><p>Per interrogare il servizio attualmente selezionato, si usi:</p><pre class="screen">systemctl -p Id show     network.service</pre><p>Ritornerà "<code class="literal">Id=NetworkManager.service</code>" se è abilitato il servizio NetworkManager, oppure "<code class="literal">Id=network.service</code>" e in tal caso <span class="command"><strong>/etc/init.d/network</strong></span> agisce come servizio di rete.</p></div><div class="sect2"><div class="titlepage"><div><div><h3 class="title"><a name="idm47399462666304"></a>4.3. Rimossa la variabile SYSLOG_DAEMON</h3></div></div></div><p>La variabile SYSLOG_DAEMON è stata rimossa. Precedentemente veniva usata per selezionare il demone di syslog. A partire da openSUSE 12.3 è possibile installare una sola implementazione di syslog alla volta su un sistema, che verrà scelta automaticamente per l'uso.</p><p>Per maggiori dettagli si veda la pagina di manuale di syslog(8).</p></div></div><div class="sect1"><div class="titlepage"><div><div><h2 class="title" style="clear: both"><a name="technical"></a>5. Informazioni tecniche</h2></div></div></div><div class="sect2"><div class="titlepage"><div><div><h3 class="title"><a name="sec.114.kms"></a>5.1. Inizializzazione grafica con KMS (Kernel Model Setting)</h3></div></div></div><p>Con openSUSE 11.3 si è passati a KMS (Kernel Mode Setting) per le schede grafiche Intel, ATI e NVidia, e ora questa è l'impostazione predefinita. Se si riscontrano problemi con il supporto dei driver di KMS (intel, radeon, nouveau), disabilitare KMS aggiungendo <code class="literal">nomodeset</code> alla riga di comando di avvio del kernel. Per impostarlo in modo permanente quando si usa Grub2, il boot loader predefinito, aggiungerlo come root alla riga <code class="literal">GRUB_CMDLINE_LINUX_DEFAULT</code> delle opzioni di caricamento predefinite del kernel nel file di testo <code class="filename">/etc/default/grub</code> ed eseguire da terminale il comando</p><pre class="screen">sudo /usr/sbin/grub2-mkconfig --output=/boot/grub2/grub.cfg</pre><p>per rendere effettive le modiche. Se si usa il vecchio Grub, aggiungerlo alla riga di comando del kernel in <code class="filename">/boot/grub/menu.lst</code>, sempre come root. Questa opzione assicura che il modulo del kernel appropriato (intel, radeon, nouveau)  venga caricato con <code class="literal">modeset=0</code> in <code class="filename">initrd</code>, ossia che KMS sia disabilitato.</p><p>In rari casi quando il caricamento del modulo DRM da <code class="filename">initrd</code> è un problema generale e non relativo a KMS, è persino possibile disabilitare completamente il caricamento del modulo DRM in <code class="filename">initrd</code>. Per fare ciò, impostare la variabile di sysconfig <code class="literal">NO_KMS_IN_INITRD</code> a <code class="literal">yes</code> tramite YaST, che quindi ricrea <code class="filename">initrd</code>. Poi riavviare il computer.</p><p>Su Intel senza KMS il server X torna ad usare il driver <code class="literal">fbdev</code> (il driver <code class="literal">intel</code> supporta solamente KMS); in alternativa, per le GPU Intel obsolete esiste il driver "intellegacy" (pacchetto <code class="systemitem">xorg-x11-driver-video-intel-legacy</code>) che ancora supporta UMS (User Mode Setting). Per usare tale driver, modificare <code class="filename">/etc/X11/xorg.conf.d/50-device.conf</code> e cambiare la voce relativa al driver in <code class="literal">intellegacy</code>.</p><p>Su ATI per le GPU attuali, si torna ad usare <code class="literal">radeonhd</code>. Su NVIDIA senza KMS viene usato il driver <code class="literal">nv</code> (il driver <code class="literal">nouveau</code> supporta solamente KMS). Si noti che le più recenti GPU ATI e NVIDIA tornano ad usare <code class="literal">fbdev</code> se viene specificato il parametro di avvio del kernel <code class="literal">nomodeset</code>.</p></div><div class="sect2"><div class="titlepage"><div><div><h3 class="title"><a name="sec.123.systemd-tmpdir"></a>5.2. systemd: pulizia delle directory (/tmp e /var/tmp)</h3></div></div></div><p>In modo predefinito systemd pulisce le directory temporanee giornalmente come configurato in <code class="filename">/usr/lib/tmpfiles.d/tmp.conf</code>. Gli utenti possono cambiare ciò copiando <code class="filename">/usr/lib/tmpfiles.d/tmp.conf</code> in <code class="filename">/etc/tmpfiles.d/tmp.conf</code> e modificando il file copiato. Questo sovrascriverà <code class="filename">/usr/lib/tmpfiles.d/tmp.conf</code>.</p><p>Nota: systemd non rispetta le obsolete variabili di sysconfig in <code class="filename">/etc/sysconfig/cron</code> come <code class="literal">TMP_DIRS_TO_CLEAR</code>.</p></div><div class="sect2"><div class="titlepage"><div><div><h3 class="title"><a name="idm47399462614768"></a>5.3. systemd: journal persistente tra i riavvii</h3></div></div></div><p>In openSUSE 12.3 il journal di systemd non è persistente tra i riavvii. Se si vuole abilitare la persistenza del journal, creare (come superutente) la directory <code class="filename">/var/log/journal</code> oppure installare il pacchetto <code class="systemitem">systemd-logger</code>. L'installazione del pacchetto <code class="systemitem">systemd-logger</code> segnalerà un conflitto con le altre implementazioni di syslog e pertanto assicura che il sistema usa solamente il journal di systemd, se installato.</p><p>Se il sistema è stato aggiornato da openSUSE 12.2 (dove <code class="filename">/var/log/journal</code> era creata in modo predefinito) e si vuole disabilitare la persistenza del journal, rimuovere semplicemente la directory <code class="filename">/var/log/journal</code>.</p></div><div class="sect2"><div class="titlepage"><div><div><h3 class="title"><a name="idm47399462608384"></a>5.4. pwdutils sostituito da shadow</h3></div></div></div><p>Il pacchetto pwdutils è stato sostituito dal pacchetto shadow. Il pacchetto shadow è praticamente un sostituto uguale, ma alcune opzioni a riga di comando sono state modificate o rimosse. Si veda <code class="filename">/usr/share/doc/packages/shadow/README.changes-pwdutils</code> per un elenco di tutte le modifiche.</p></div><div class="sect2"><div class="titlepage"><div><div><h3 class="title"><a name="idm47399462605984"></a>5.5. Configura postfix</h3></div></div></div><p><code class="filename">SuSEconfig.postfix</code> è stato rinominato in <code class="filename">/usr/sbin/config.postfix</code>. Se si impostano le variabili di sysconfig <code class="filename">/etc/sysconfig/postfix</code> o <code class="filename">/etc/sysconfig/mail</code>, si deve eseguire manualmente <code class="filename">/usr/sbin/config.postfix</code> come root.</p></div><div class="sect2"><div class="titlepage"><div><div><h3 class="title"><a name="idm47399462595024"></a>5.6. Le applicazioni GTK+ generano un avviso riguardo Fontconfig</h3></div></div></div><p>Dato che la locazione dei file fontconfig è stata modificata, Emacs e le altre applicazioni collegate a GTK+ generano messaggi di avviso quando avviate.</p><p>Spostare i file nella nuova locazione:</p><pre class="screen">mkdir -p ~/.config/fontconfig
mv ~/.fonts.conf ~/.config/fontconfig/fonts.conf</pre></div><div class="sect2"><div class="titlepage"><div><div><h3 class="title"><a name="idm47399462592000"></a>5.7. GNOME: Come impostare Maiusc o Ctrl+Maiusc come combinazione veloce per la selezione della sorgente degli input</h3></div></div></div><p>In Gnome 3.6 usare il seguente metodo per impostare Maiusc o Ctrl+Maiusc come combinazione veloce per la selezione della sorgente degli input&gt;</p><div class="orderedlist"><ol class="orderedlist" type="1"><li class="listitem"><p>Installare gnome-tweak-tool.</p></li><li class="listitem"><p>Avvio di gnome-tweak-tool (<span class="guimenu">'Attività'</span>&gt;<span class="guimenu">'Impostazioni avanzate'</span>).</p></li><li class="listitem"><p>Tramite il menu a sinistra selezionare <span class="guimenu">'Digitazione'</span> e nella finestra a destra cambiare le impostazioni.</p></li></ol></div><p>Questo è anche registrato nel rapporto del bug upstream <a class="ulink" href="https://bugzilla.gnome.org/show_bug.cgi?id=689839" target="_top">https://bugzilla.gnome.org/show_bug.cgi?id=689839</a>.</p></div><div class="sect2"><div class="titlepage"><div><div><h3 class="title"><a name="idm47399462582752"></a>5.8. Installazione tramite SSH bloccata dal servizio SuSEFirewall</h3></div></div></div><p>Durante la seconda fase dell'installazione tramite SSH, YaST si blocca. Questo è dovuto al servizio SuSEFirewall in quanto la variabile d'ambiente <code class="literal">SYSTEMCTL_OPTIONS</code> non è impostata correttamente.</p><p>Soluzione temporanea: quando si è autenticati la seconda volta per la seconda fase dell'installazione tramite SSH, invocare <span class="command"><strong>yast.ssh</strong></span> con <code class="literal">--ignore-dependencies</code> come segue:</p><pre class="screen">SYSTEMCTL_OPTIONS=--ignore-dependencies yast.ssh</pre></div></div></div></body></html>
