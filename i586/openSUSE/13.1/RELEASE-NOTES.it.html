<html><head><meta http-equiv="Content-Type" content="text/html; charset=UTF-8"><title>Note di rilascio di openSUSE 13.1</title><meta name="generator" content="DocBook XSL Stylesheets V1.78.1"></head><body bgcolor="white" text="black" link="#0000FF" vlink="#840084" alink="#0000FF"><div lang="it" class="article"><div class="titlepage"><div><div><h2 class="title"><a name="idp301022396"></a>Note di rilascio di <span class="phrase">openSUSE 13.1</span></h2></div><div><p class="releaseinfo">Version: 13.1.10 (2014-01-08)</p></div><div><p class="copyright">Diritto d'autore © 2007,2011 Andrea Florio (andrea@opensuse.org)</p></div><div><p class="copyright">Diritto d'autore © 2008,2013 * Andrea Turrini (andrea.turrini@gmail.com)</p></div><div><p class="copyright">Diritto d'autore © 2011,2013 * Giacomo Barazzetti</p></div><div><p class="copyright">Diritto d'autore © 2011 * Eugenio Mastroviti (genia@genia.net)</p></div><div><p class="copyright">Diritto d'autore © 2008 * Giuseppe Bevacqua (gepeppe@gmail.com)</p></div><div><p class="copyright">Diritto d'autore © 2008 * Luca Giusti (addictedtox@hotmail.it)</p></div><div><p class="copyright">Diritto d'autore © 2008 * Ezio Tonetto (murdock2000@email.it)</p></div><div><p class="copyright">Diritto d'autore © 2008 * Roberta Di Mitri (robynica@hotmail.com)</p></div><div><p class="copyright">Diritto d'autore © perso, ma mai dimenticato * Ettore Perazzoli</p></div><div><p class="copyright">Diritto d'autore © 2005,2007 * Alberto Passalacqua (alberto.passalacqua@tin.it)</p></div><div><div class="legalnotice"><a name="idp307311316"></a><p>Copyright © 2013 SUSE LLC</p><p>È permessa la copia, distribuzione e/o modifica di questo documento entro i termini della GNU Free Documentation License, Versione 1.2 o di qualsiasi altra versione successiva pubblicata dalla Free Software Foundation; senza le sezioni non modificabili e senza i testi della prima e quarta pagina di copertina. Una copia della licenza è inclusa nel file <code class="filename">fdl.txt</code>.</p></div></div></div><hr></div><div class="toc"><dl class="toc"><dt><span class="sect1"><a href="#misc">1. Varie</a></span></dt><dt><span class="sect1"><a href="#installation">2. Installazione</a></span></dt><dd><dl><dt><span class="sect2"><a href="#idp304735980">2.1. Per informazioni dettagliate sull'installazione</a></span></dt></dl></dd><dt><span class="sect1"><a href="#general">3. Generale</a></span></dt><dd><dl><dt><span class="sect2"><a href="#sec.123.documentation">3.1. Documentazione di openSUSE</a></span></dt><dt><span class="sect2"><a href="#sec.131.yastmodules">3.2. Moduli YaST eliminati</a></span></dt><dt><span class="sect2"><a href="#sec.123.uefi">3.3. UEFI—Unified Extensible Firmware Interface</a></span></dt><dt><span class="sect2"><a href="#sec.123.uefi-part">3.4. UEFI, GPT e partizioni MS-DOS</a></span></dt><dt><span class="sect2"><a href="#sec.131.secboot">3.5. Avvio in modalità di Boot sicuro</a></span></dt><dt><span class="sect2"><a href="#sec.131.acroread">3.6. Adobe Reader (acroread) e gli altri lettori PDF</a></span></dt></dl></dd><dt><span class="sect1"><a href="#upgrade">4. Aggiornamento del sistema</a></span></dt><dd><dl><dt><span class="sect2"><a href="#idp304649380">4.1. Aggiornare tramite Zypper (dup) richiede di pulire /etc/fstab</a></span></dt><dt><span class="sect2"><a href="#sec.123.syslog">4.2. Rimossa la variabile SYSLOG_DAEMON</a></span></dt><dt><span class="sect2"><a href="#sec.131.systemd-networkif">4.3. Interfacce di rete duplicate</a></span></dt></dl></dd><dt><span class="sect1"><a href="#technical">5. Informazioni tecniche</a></span></dt><dd><dl><dt><span class="sect2"><a href="#sec.114.kms">5.1. Inizializzazione grafica con KMS (Kernel Model Setting)</a></span></dt><dt><span class="sect2"><a href="#sec.131.nouveau-inst">5.2. Artefatti sullo schermo durante l'installazione con il driver Nouveau</a></span></dt><dt><span class="sect2"><a href="#idp307996724">5.3. Samba versione 4.1</a></span></dt><dt><span class="sect2"><a href="#idp307998060">5.4. Configura postfix</a></span></dt><dt><span class="sect2"><a href="#idp308003820">5.5. xinetd: registrazione nei log di sistema</a></span></dt><dt><span class="sect2"><a href="#idp308008508">5.6. Apache versione 2.4</a></span></dt><dt><span class="sect2"><a href="#idp308009788">5.7. tomcat: registrazione nei log di sistema</a></span></dt><dt><span class="sect2"><a href="#sec.131.darktable">5.8. Darktable: aggiornamento dei file di cache necessari</a></span></dt><dt><span class="sect2"><a href="#sec.131.locate">5.9. Locate: sostituzione di findutils-locate con mlocate</a></span></dt><dt><span class="sect2"><a href="#sec.131.kdeandbt">5.10. KDE e Bluetooth</a></span></dt><dt><span class="sect2"><a href="#sec.131.apparmor">5.11. AppArmor e impostazioni dei permessi</a></span></dt><dt><span class="sect2"><a href="#sec.131.skype">5.12. Skype</a></span></dt><dt><span class="sect2"><a href="#sec.131.autoyast">5.13. AutoYaST</a></span></dt></dl></dd></dl></div><p>Se si aggiorna da una versione vecchia a questo rilascio di openSUSE, conviene leggere le note di rilascio precedenti qui: <a class="ulink" href="http://en.opensuse.org/openSUSE:Release_Notes" target="_top">http://en.opensuse.org/openSUSE:Release_Notes</a></p><p>Queste note di rilascio riguardano i seguenti argomenti:</p><div class="itemizedlist"><ul class="itemizedlist" style="list-style-type: disc; "><li class="listitem"><p><a class="xref" href="#misc" title="1. Varie">Sezione 1, «Varie»</a>: queste voci sono incluse automaticamente da openFATE, il sistema di gestione delle richieste e delle funzionalità (<a class="ulink" href="http://features.opensuse.org" target="_top">http://features.opensuse.org</a>).</p><p>N/D</p></li><li class="listitem"><p><a class="xref" href="#installation" title="2. Installazione">Sezione 2, «Installazione»</a>: conviene leggere questo documento se si vuole installare il sistema da zero.</p></li><li class="listitem"><p><a class="xref" href="#general" title="3. Generale">Sezione 3, «Generale»</a>: informazioni importanti per tutti gli utenti.</p></li><li class="listitem"><p><a class="xref" href="#upgrade" title="4. Aggiornamento del sistema">Sezione 4, «Aggiornamento del sistema»</a>: problemi relativi al processo se si esegue un aggiornamento da una versione precedente di openSUSE.</p></li><li class="listitem"><p><a class="xref" href="#technical" title="5. Informazioni tecniche">Sezione 5, «Informazioni tecniche»</a>: questa sezione include numerosi aggiornamenti e modifiche tecniche per gli utenti esperti.</p></li></ul></div><div class="sect1"><div class="titlepage"><div><div><h2 class="title" style="clear: both"><a name="misc"></a>1. Varie</h2></div></div></div><p>N/D</p></div><div class="sect1"><div class="titlepage"><div><div><h2 class="title" style="clear: both"><a name="installation"></a>2. Installazione</h2></div></div></div><div class="sect2"><div class="titlepage"><div><div><h3 class="title"><a name="idp304735980"></a>2.1. Per informazioni dettagliate sull'installazione</h3></div></div></div><p>Per informazioni dettagliate sull'installazione, si veda <a class="xref" href="#sec.123.documentation" title="3.1. Documentazione di openSUSE">Sezione 3.1, «Documentazione di openSUSE»</a>.</p></div></div><div class="sect1"><div class="titlepage"><div><div><h2 class="title" style="clear: both"><a name="general"></a>3. Generale</h2></div></div></div><div class="sect2"><div class="titlepage"><div><div><h3 class="title"><a name="sec.123.documentation"></a>3.1. Documentazione di openSUSE</h3></div></div></div><p>Nel <span class="emphasis"><em>manuale iniziale</em></span> si trovano le istruzioni passo-passo per l'installazione, come pure l'introduzione ai desktop KDE e Gnome e alla suite LibreOffice. Sono altresì coperti gli argomenti di amministrazione di base come dislocamento e gestione dei programmi e un'introduzione alla shell bash.</p><p>La documentazione si trova in <code class="filename">/usr/share/doc/manual/opensuse-manuals_$LANG</code> dopo aver installato il pacchetto <code class="systemitem">opensuse-startup_$LANG</code>, oppure in linea su <a class="ulink" href="http://doc.opensuse.org" target="_top">http://doc.opensuse.org</a>.</p></div><div class="sect2"><div class="titlepage"><div><div><h3 class="title"><a name="sec.131.yastmodules"></a>3.2. Moduli YaST eliminati</h3></div></div></div><p>I seguenti moduli YaST erano obsoleti e raramente usati oggigiorno:</p><div class="itemizedlist"><ul class="itemizedlist" style="list-style-type: disc; "><li class="listitem"><p>
      <code class="systemitem">yast2-autofs</code>
     </p></li><li class="listitem"><p>
      <code class="systemitem">yast2-dbus-client</code>
     </p></li><li class="listitem"><p>
      <code class="systemitem">yast2-dirinstall</code>
     </p></li><li class="listitem"><p>
      <code class="systemitem">yast2-fingerprint-reader</code>
     </p></li><li class="listitem"><p>
      <code class="systemitem">yast2-irda</code>
     </p></li><li class="listitem"><p>
      <code class="systemitem">yast2-mouse</code>
     </p></li><li class="listitem"><p>
      <code class="systemitem">yast2-phone-services</code>
     </p></li><li class="listitem"><p>
      <code class="systemitem">yast2-power-management</code>
     </p></li><li class="listitem"><p>
      <code class="systemitem">yast2-profile-manager</code>
     </p></li><li class="listitem"><p>
      <code class="systemitem">yast2-sshd</code>
     </p></li><li class="listitem"><p>
      <code class="systemitem">yast2-tv</code>
     </p></li></ul></div><p>La ragione principale per la loro eliminazione è stata la diminuzione dello sforzo per il loro mantenimento e per concentrarsi meglio su altri moduli più usati.</p></div><div class="sect2"><div class="titlepage"><div><div><h3 class="title"><a name="sec.123.uefi"></a>3.3. UEFI—Unified Extensible Firmware Interface</h3></div></div></div><p>Prima di installare openSUSE su un sistema che si avvia usando UEFI (Unified Extensible Firmware Interface), si verifichi urgentemente se esiste un aggiornamento del firwmare raccomandato dal fornitore dell'hardware e, se disponibile, lo si installi. Un sistema Windows 8 pre-installato indica che quasi sicuramente il sistema si avvia usando UEFI.</p><p><span class="emphasis"><em>Informazioni di base:</em></span> alcuni firmware UEFI presentano dei bug che ne causano la rottura quando si scrivono troppi dati nell'area di memorizzazione UEFI. Nessuno conosce di preciso quanto siano questi "troppi dati", comunque. openSUSE minimizza il rischio non scrivendo alcun dato eccedente il minimo richiesto per avviare il sistema operativo. Il minimo significa dire al firmware UEFI la locazione del boot loader di openSUSE. Le funzionalità del kernel Linux upstream di usare l'area di memorizzazione UEFI per memorizzare le informazioni di avvio e crash (<code class="literal">pstore</code>) sono state disabilitate in modo predefinito. Comunque sia si raccomanda di installare ogni aggiornamento firmware raccomandato dal fornitore dell'hardware.</p></div><div class="sect2"><div class="titlepage"><div><div><h3 class="title"><a name="sec.123.uefi-part"></a>3.4. UEFI, GPT e partizioni MS-DOS</h3></div></div></div><p>Assieme alla specifica EFI/UEFI è arrivato un nuovo stile di partizionamento: GPT (Tabella delle Partizioni GUID). Questo nuovo schema usa identificatori univoci globali (valori a 128 bit rappresentati con 32 caratteri esadecimali) per identificare dispositivi e tipi di partizione.</p><p>La specifica UEFI permette inoltre le partizioni obsolete MBR (MS-DOS). I boot loader Linux (ELILO o GRUB2) cercano di generare automaticamente un GUID per tali partizioni obsolete e di scriverle nel firmware. Tale GUID può cambiare frequentemente causando la riscrittura nel firmware. Una riscrittura è composta da due operazioni diverse: rimozione della vecchia voce e creazione di una nuova voce che sostituisce la prima.</p><p>Il firmware moderno possiede un garbage collector che raccoglie le voci cancellate e libera la memoria riservata per le vecchie voci. Sorge un problema quando il firmware erroneo non raccoglie e libera tali voci: può portare ad un sistema non avviabile.</p><p>La soluzione è semplice: convertire le partizioni MBR obsolete nelle nuove GPT per prevenire completamente tale problema.</p></div><div class="sect2"><div class="titlepage"><div><div><h3 class="title"><a name="sec.131.secboot"></a>3.5. Avvio in modalità di Boot sicuro</h3></div></div></div><p>Questo riguarda solamente le macchine in modalità UEFI con il boot sicuro abilitato.</p><p>La nuova versione del loader shim permette a più macchine di avviarsi con il Boot sicuro abilitato rispetto a openSUSE 12.3. Comunque, in caso di problemi, prima aggiornare il BIOS della propria macchina all'ultima versione. Se l'aggiornamento non aiuta, riportare il modello della macchina nel wiki (http://en.opensuse.org/openSUSE:UEFI) in modo che possa essere tracciato per il prossimo rilascio.</p></div><div class="sect2"><div class="titlepage"><div><div><h3 class="title"><a name="sec.131.acroread"></a>3.6. Adobe Reader (acroread) e gli altri lettori PDF</h3></div></div></div><p>Adobe non fornisce più gli aggiornamenti (di sicurezza) per Adobe Reader (<code class="systemitem">acroread</code>). Pertanto il pacchetto <code class="systemitem">acroread</code> è stato eliminato dalla distribuzione al fine di proteggere gli utenti openSUSE.</p><p>openSUSE include diversi strumenti di visualizzazione PDF come Okular, Evince e poppler-tools. Questi strumenti sono mantenuti attivamente e ricevono aggiornamenti di sicurezza da openSUSE e i relativi autori upstream.</p><p>Per maggiori informazioni, si veda <a class="ulink" href="http://en.opensuse.org/Adobe_Reader" target="_top">http://en.opensuse.org/Adobe_Reader</a>.</p></div></div><div class="sect1"><div class="titlepage"><div><div><h2 class="title" style="clear: both"><a name="upgrade"></a>4. Aggiornamento del sistema</h2></div></div></div><div class="sect2"><div class="titlepage"><div><div><h3 class="title"><a name="idp304649380"></a>4.1. Aggiornare tramite Zypper (dup) richiede di pulire /etc/fstab</h3></div></div></div><p>Quando si aggiorna tramite <span class="command"><strong>zypper dup</strong></span> (l'aggiornamento tramite YaST gestisce il tutto automaticamente), gli utenti devono rimuovere da <code class="filename">/etc/fstab</code> le seguenti voci, se presenti:</p><pre class="screen">tmpfs   /dev/shm
devpts  /dev/pts
sysfs   /sys sysfs
proc    /proc proc</pre><p>Questo è particolarmente importante per gli utenti Gnome, in quanto in caso contrario Gnome terminal fallirà all'avvio con il messaggio "<code class="literal">grantpt failed: Operation not permitted</code>". Questi punti di montaggio sono gestiti da <span class="command"><strong>systemd</strong></span> e non devono più essere presenti in <code class="filename">/etc/fstab</code>.</p></div><div class="sect2"><div class="titlepage"><div><div><h3 class="title"><a name="sec.123.syslog"></a>4.2. Rimossa la variabile SYSLOG_DAEMON</h3></div></div></div><p>La variabile SYSLOG_DAEMON è stata rimossa. Precedentemente veniva usata per selezionare il demone di syslog. A partire da openSUSE 12.3 è possibile installare una sola implementazione di syslog alla volta su un sistema, che verrà scelta automaticamente per l'uso.</p><p>Per maggiori dettagli si veda la pagina di manuale di syslog(8).</p></div><div class="sect2"><div class="titlepage"><div><div><h3 class="title"><a name="sec.131.systemd-networkif"></a>4.3. Interfacce di rete duplicate</h3></div></div></div><p>La versione attuale di systemd usa una nuova convenzione per assegnare nomi predicibili alle interfacce di rete. YaST è cambiato di conseguenza.</p><p>Alcune segnalazioni indicano un bug in YaST quando avviene la conversione da uno schema di nomi all'altro. Se qualche interfaccia di rete ha due nomi diversi, si è incorsi in tale bug. In tal caso rimuovere da <code class="filename">/etc/sysconfig/network</code> le diverse interfacce di rete e usare YaST per configurare di nuovo la rete.</p><p>Per maggiori informazioni sui nomi predicibili delle interfacce di rete, si veda <a class="ulink" href="http://www.freedesktop.org/wiki/Software/systemd/PredictableNetworkInterfaceNames/" target="_top">http://www.freedesktop.org/wiki/Software/systemd/PredictableNetworkInterfaceNames/</a>.</p></div></div><div class="sect1"><div class="titlepage"><div><div><h2 class="title" style="clear: both"><a name="technical"></a>5. Informazioni tecniche</h2></div></div></div><div class="sect2"><div class="titlepage"><div><div><h3 class="title"><a name="sec.114.kms"></a>5.1. Inizializzazione grafica con KMS (Kernel Model Setting)</h3></div></div></div><p>Con openSUSE 11.3 si è passati a KMS (Kernel Mode Setting) per le schede grafiche Intel, ATI e NVidia, e ora questa è l'impostazione predefinita. Se si riscontrano problemi con il supporto dei driver di KMS (intel, radeon, nouveau), disabilitare KMS aggiungendo <code class="literal">nomodeset</code> alla riga di comando di avvio del kernel. Per impostarlo in modo permanente quando si usa Grub2, il boot loader predefinito, aggiungerlo come root alla riga <code class="literal">GRUB_CMDLINE_LINUX_DEFAULT</code> delle opzioni di caricamento predefinite del kernel nel file di testo <code class="filename">/etc/default/grub</code> ed eseguire da terminale il comando</p><pre class="screen">sudo /usr/sbin/grub2-mkconfig --output=/boot/grub2/grub.cfg</pre><p>per rendere effettive le modiche. Se si usa il vecchio Grub, aggiungerlo alla riga di comando del kernel in <code class="filename">/boot/grub/menu.lst</code>, sempre come root. Questa opzione assicura che il modulo del kernel appropriato (intel, radeon, nouveau)  venga caricato con <code class="literal">modeset=0</code> in <code class="filename">initrd</code>, ossia che KMS sia disabilitato.</p><p>In rari casi quando il caricamento del modulo DRM da <code class="filename">initrd</code> è un problema generale e non relativo a KMS, è persino possibile disabilitare completamente il caricamento del modulo DRM in <code class="filename">initrd</code>. Per fare ciò, impostare la variabile di sysconfig <code class="literal">NO_KMS_IN_INITRD</code> a <code class="literal">yes</code> tramite YaST, che quindi ricrea <code class="filename">initrd</code>. Poi riavviare il computer.</p><p>Su Intel senza KMS il server X torna ad usare il driver <code class="literal">fbdev</code> (il driver <code class="literal">intel</code> supporta solamente KMS); in alternativa, per le GPU Intel obsolete esiste il driver "intellegacy" (pacchetto <code class="systemitem">xorg-x11-driver-video-intel-legacy</code>) che ancora supporta UMS (User Mode Setting). Per usare tale driver, modificare <code class="filename">/etc/X11/xorg.conf.d/50-device.conf</code> e cambiare la voce relativa al driver in <code class="literal">intellegacy</code>.</p><p>Su ATI per le GPU attuali, si torna ad usare <code class="literal">radeonhd</code>. Su NVIDIA senza KMS viene usato il driver <code class="literal">nv</code> (il driver <code class="literal">nouveau</code> supporta solamente KMS). Si noti che le più recenti GPU ATI e NVIDIA tornano ad usare <code class="literal">fbdev</code> se viene specificato il parametro di avvio del kernel <code class="literal">nomodeset</code>.</p></div><div class="sect2"><div class="titlepage"><div><div><h3 class="title"><a name="sec.131.nouveau-inst"></a>5.2. Artefatti sullo schermo durante l'installazione con il driver Nouveau</h3></div></div></div><p>In alcuni sistemi con schede NVIDIA l'installatore può mostrare artefatti nella parte superiore dello schermo a causa di problemi con il driver predefinito nouveau. Se si è afflitti da tale problema, si può disabilitare il modulo nouveau del kernel durante l'esecuzione dell'installatore e abilitarlo nuovamente una volta che il sistema è installato o aggiornato.</p><p>Per disabilitare il modulo del kernel, una volta che si è avviato dal supporto di installazione, selezionare la voce 'Installazione' in grub e premere 'e' per modificare i parametri. Quindi spostarsi sulla linea che inizia con 'linux' (o 'linuxefi') e aggiungere <code class="literal">brokenmodules=nouveau</code> alla fine. Premere F10 per continuare l'avvio con il nuovo parametro. Dopo che il sistema è stato installato, si può riabilitare il modulo nouveau modificando <code class="filename">/etc/modprobe.d/50-blacklist.conf</code> e rimuovendo la voce che esclude nouveau.</p></div><div class="sect2"><div class="titlepage"><div><div><h3 class="title"><a name="idp307996724"></a>5.3. Samba versione 4.1</h3></div></div></div><p>Samba versione 4.1 come fornito da openSUSE 13.1 non include il supporto per funzionare come un controllore di dominio in stile Active Directory. Questa funzionalità è attualmente disabilitata in quanto manca dell'integrazione con MIT Kerberos a livello di sistema.</p></div><div class="sect2"><div class="titlepage"><div><div><h3 class="title"><a name="idp307998060"></a>5.4. Configura postfix</h3></div></div></div><p>Con openSUSE 12.3, <code class="filename">SuSEconfig.postfix</code> è stato rinominato in <code class="filename">/usr/sbin/config.postfix</code>. Se si impostano le variabili di sysconfig <code class="filename">/etc/sysconfig/postfix</code> o <code class="filename">/etc/sysconfig/mail</code>, si deve eseguire manualmente <code class="filename">/usr/sbin/config.postfix</code> come root.</p></div><div class="sect2"><div class="titlepage"><div><div><h3 class="title"><a name="idp308003820"></a>5.5. xinetd: registrazione nei log di sistema</h3></div></div></div><p>Il nuovo valore predefinito per <span class="command"><strong>xinetd</strong></span> prevede che l'obiettivo predefinito per la registrazione dei log sia il log di sistema invece che il precedente <code class="filename">/var/log/xinetd.log</code>. Questo significa che tutti i messaggi provenienti da <span class="command"><strong>xinetd</strong></span> appariranno in un log di sistema come generati da un demone di facilità e con livello di log info.</p><p>Se si vuole tornare all'impostazione precedente, si modifichi opportunamente <code class="filename">/etc/xinetd.conf</code>. Il modello per lo script di logrotate per <code class="filename">xinetd.log</code> si trova in <code class="filename">/usr/share/doc/packages/xinetd/logrotate</code>.</p></div><div class="sect2"><div class="titlepage"><div><div><h3 class="title"><a name="idp308008508"></a>5.6. Apache versione 2.4</h3></div></div></div><p>Apache 2.4 presenta svariate modifiche nei file di configurazione. Per maggiori informazioni circa l'aggiornamento da una versione precedente, si veda <a class="ulink" href="http://httpd.apache.org/docs/2.4/upgrading.html" target="_top">http://httpd.apache.org/docs/2.4/upgrading.html</a>.</p></div><div class="sect2"><div class="titlepage"><div><div><h3 class="title"><a name="idp308009788"></a>5.7. tomcat: registrazione nei log di sistema</h3></div></div></div><p>Gli script di avvio di tomcat non scrivono più i propri messaggi su <code class="filename">/var/log/tomcat/catalina.out</code>. Tutti i messaggi sono ora ridiretti al log di sistema tramite <code class="systemitem">tomcat.service</code> (<code class="systemitem">tomcat-jsvc.service</code>) e livello di log info.</p></div><div class="sect2"><div class="titlepage"><div><div><h3 class="title"><a name="sec.131.darktable"></a>5.8. Darktable: aggiornamento dei file di cache necessari</h3></div></div></div><p>Se si sta aggiornando da una versione precedente a openSUSE 13.1, i vecchi file di cache potrebbero non funzionare. In tal caso è necessario rimuovere <code class="filename">~/.cache/darktable/mipmaps</code>.</p></div><div class="sect2"><div class="titlepage"><div><div><h3 class="title"><a name="sec.131.locate"></a>5.9. Locate: sostituzione di findutils-locate con mlocate</h3></div></div></div><p>Lo strumento <span class="command"><strong>mlocate</strong></span> è il sostituto per <span class="command"><strong>findutils-locate</strong></span>. Nella configurazione predefinita <span class="command"><strong>mlocate</strong></span> si comporta come <span class="command"><strong>findutils-locate</strong></span>. A causa di una gestione migliorata dei permessi, può richiedere fino a 24 ore prima che il file del database sia accessibile agli utenti ordinari.</p><p>Nel caso si riscontri un messaggio di "Permesso negato" subito dopo aver installato <span class="command"><strong>mlocate</strong></span>, lanciare</p><pre class="screen">/etc/cron.daily/mlocate.cron</pre><p>come root una volta.</p></div><div class="sect2"><div class="titlepage"><div><div><h3 class="title"><a name="sec.131.kdeandbt"></a>5.10. KDE e Bluetooth</h3></div></div></div><p>Lo stack Bluetooth è fornito da Bluez 5 (una versione maggiore e non compatibile all'indietro) che è un aggiornamento necessario per l'ambiente GNOME e altri componenti del sistema di base. Sfortunatamente le versioni attualmente rilasciate dello spazio di lavoro KDE supportano solamente Bluez versione 4.</p><p>Pertanto la squadra della comunità KDE di openSUSE offre un pacchetto Bluedevil non ufficiale che fornisce le funzionalità di base come l'accoppiamento dei dispositivi o il supporto a mouse bluetooth, ma non si sa ancora se le altre funzionalità funzionano, come il trasferimento di file.</p><p>Al momento non bisogna inviare bug contro il supporto Bluetooth in KDE in quanto il port Bluedevil per Bluez 5 è ancora in lavorazione.</p></div><div class="sect2"><div class="titlepage"><div><div><h3 class="title"><a name="sec.131.apparmor"></a>5.11. AppArmor e impostazioni dei permessi</h3></div></div></div><p>AppArmor è abilitato in modo predefinito. Questo significa maggiore sicurezza ma potrebbe impedire ai servizi di funzionare se li si esegue in modo non previsto. Se si riscontrano strani problemi di permessi, si provi a convertire il profilo AppArmor per il servizio in questione in modalità "protesta" tramite:</p><pre class="screen">aa-complain /usr/bin/$il_proprio_servizio</pre><p>La modalità "protesta" significa: permetti tutto, ma registra le cose the il profilo non permetterebbe.</p><p>Per quanto questo aiuti, lo si riporti come un bug! Vogliamo correggere i profili AppArmor per funzionare anche per i casi estremi.</p></div><div class="sect2"><div class="titlepage"><div><div><h3 class="title"><a name="sec.131.skype"></a>5.12. Skype</h3></div></div></div><p>PulseAudio 4.0 manifesta un bug nella versione attuale di Skype per Linux (v4.2). Fino alla risoluzione del problema in Skype, eseguire <span class="command"><strong>skype</strong></span> dalla riga di comando tramite:</p><pre class="screen">PULSE_LATENCY_MSEC=60 skype</pre><p>Per maggiori informazioni su questo bug, si veda <a class="ulink" href="http://arunraghavan.net/2013/08/pulseaudio-4-0-and-skype/" target="_top">http://arunraghavan.net/2013/08/pulseaudio-4-0-and-skype/</a>.</p></div><div class="sect2"><div class="titlepage"><div><div><h3 class="title"><a name="sec.131.autoyast"></a>5.13. AutoYaST</h3></div></div></div><p>Se il profilo autoyast contiene voci nella sezione <code class="literal">&lt;add-on&gt;</code>, c'è un bug indotto che impedisce alle informazioni nel profilo di essere trasferite dal primo stadio al secondo. Pertanto in questo caso tutti i passi di configurazione del secondo stadio sono ignorati e questo di solito porta a installazione praticamente inusabili.</p><p>Come soluzione temporanea, si eviti di usare le sezioni <code class="literal">&lt;add-on&gt;</code> nei profili con AutoYaST in openSUSE 13.1.</p></div></div></div></body></html>
