<html><head><meta http-equiv="Content-Type" content="text/html; charset=UTF-8"><title>openSUSE 12.3 Uitgavenotities</title><meta name="generator" content="DocBook XSL Stylesheets V1.78.0"></head><body bgcolor="white" text="black" link="#0000FF" vlink="#840084" alink="#0000FF"><div lang="nl" class="article"><div class="titlepage"><div><div><h2 class="title"><a name="idm1252477036"></a><span class="phrase">openSUSE 12.3</span> Uitgavenotities</h2></div><div><p class="releaseinfo">Version: 12.3.11 (2013-08-22)</p></div><div><p class="copyright">Copyright © 2006 Ruurd Pels (ruurdpels@kde.nl)</p></div><div><p class="copyright">Copyright © 2006, 2007 Rinse de Vries (rinsedevries@kde.nl)</p></div><div><p class="copyright">Copyright © 2008, 2009, 2010, 2011, 2012 Freek de Kruijf (freek@opensuse.org)</p></div><div><div class="legalnotice"><a name="idm1248957588"></a><p>Copyright © 2013 Novell, Inc.</p><p>Het is toegestaan om dit document te kopiëren, verspreiden en/of te wijzigen onder de voorwaarden van de  GNU Free Documentation License, versie 1.2 of een latere versie, gepubliceerd door de Free Software Foundation, zonder invariante secties en zonder omslagteksten, zowel voor- als achterzijde. Een kopie van de licentie is bijgevoegd in het bestand <code class="filename">fdl.txt</code>.</p></div></div></div><hr></div><div class="toc"><dl class="toc"><dt><span class="sect1"><a href="#misc">1. Diversen</a></span></dt><dt><span class="sect1"><a href="#installation">2. Installatie</a></span></dt><dd><dl><dt><span class="sect2"><a href="#idm1246398684">2.1. Voor gedetailleerde informatie over installeren</a></span></dt><dt><span class="sect2"><a href="#idm1246397636">2.2. Geen netwerk na installatie</a></span></dt><dt><span class="sect2"><a href="#idm1246396596">2.3. Het niet-opensource NVIDIA-stuurprogramma vereist dat gebruikers toegang hebben tot /dev/nvidia* apparaten</a></span></dt><dt><span class="sect2"><a href="#idm1246392180">2.4. Niet bestaand in de BIOS ingeschakelde floppy-station veroorzaakt hangen</a></span></dt></dl></dd><dt><span class="sect1"><a href="#general">3. Algemeen</a></span></dt><dd><dl><dt><span class="sect2"><a href="#sec.123.documentation">3.1. openSUSE documentatie</a></span></dt><dt><span class="sect2"><a href="#sec.123.uefi">3.2. UEFI—Unified Extensible Firmware Interface</a></span></dt><dt><span class="sect2"><a href="#idm1249054724">3.3. Veilig opstarten (secure boot) ingeschakeld in YaST is niet standaard ingeschakeld in de modus veilig opstarten</a></span></dt><dt><span class="sect2"><a href="#idm1249053068">3.4. Verkeerde bootloader bij installeren vanaf een Live medium in een UEFI-omgeving</a></span></dt><dt><span class="sect2"><a href="#idm1249051380">3.5. openSUSE 12.3 medium kan mogelijk niet opstarten op toekomstige hardware met beveiligd opstarten</a></span></dt><dt><span class="sect2"><a href="#idm1249049332">3.6. Versleutelde LVM in UEFI-modus heeft een /boot partitie nodig</a></span></dt></dl></dd><dt><span class="sect1"><a href="#upgrade">4. Systeemopwaardering</a></span></dt><dd><dl><dt><span class="sect2"><a href="#sec.123.sysv">4.1. Sysvinit Support No Longer Available</a></span></dt><dt><span class="sect2"><a href="#sec.123.systemd-nm">4.2. systemd: Activering van NetworkManager met een aliaskoppeling network.service</a></span></dt><dt><span class="sect2"><a href="#idm1245744668">4.3. Variabele SYSLOG_DAEMON verwijderd</a></span></dt></dl></dd><dt><span class="sect1"><a href="#technical">5. Technisch</a></span></dt><dd><dl><dt><span class="sect2"><a href="#sec.114.kms">5.1. Het grafische systeem initialiseren met KMS (Kernel Mode Setting)</a></span></dt><dt><span class="sect2"><a href="#sec.123.systemd-tmpdir">5.2. systemd: Opschonen van mappen (/tmp and /var/tmp)</a></span></dt><dt><span class="sect2"><a href="#idm1245717788">5.3. systemd: Blijvende Journal na reboots</a></span></dt><dt><span class="sect2"><a href="#idm1245714556">5.4. pwdutils is vervangen door shadow</a></span></dt><dt><span class="sect2"><a href="#idm1245713308">5.5. Postfix instellen</a></span></dt><dt><span class="sect2"><a href="#idm1245707228">5.6. GTK+ toepassingen geven een waarschuwing over Fontconfig</a></span></dt><dt><span class="sect2"><a href="#idm1245705628">5.7. GNOME: Workaround om Shift of Ctrl+Shift als sneltoetsen in te stellen voor selectie van de invoerbron</a></span></dt><dt><span class="sect2"><a href="#idm1245700804">5.8. SSH-installatie geblokkeerd door de service SuSEFirewall</a></span></dt></dl></dd></dl></div><p>Als u opwaardeert van een oudere versie naar deze uitgave van openSUSE, kijk dan naar de vorige uitgavenotities hier: <a class="ulink" href="http://nl.opensuse.org/openSUSE:Release_Notes" target="_top">http://nl.opensuse.org/openSUSE:Release_Notes</a></p><p>Deze uitgavenotities beslaan de volgende gebieden:</p><div class="itemizedlist"><ul class="itemizedlist" style="list-style-type: disc; "><li class="listitem"><p><a class="xref" href="#misc" title="1. Diversen">Paragraaf 1, “Diversen”</a>: Deze items zijn automatisch vanuit openFATE ingevoegd, het systeem voor beheer van functies en verzoeken (<a class="ulink" href="http://features.opensuse.org" target="_top">http://features.opensuse.org</a>).</p><p>N.v.t.</p></li><li class="listitem"><p><a class="xref" href="#installation" title="2. Installatie">Paragraaf 2, “Installatie”</a>: lees dit als u het systeem vanaf niets wilt installeren.</p></li><li class="listitem"><p><a class="xref" href="#general" title="3. Algemeen">Paragraaf 3, “Algemeen”</a>: informatie die iedereen zou moeten lezen.</p></li><li class="listitem"><p><a class="xref" href="#upgrade" title="4. Systeemopwaardering">Paragraaf 4, “Systeemopwaardering”</a>: zaken die verband houden met het proces van opwaarderen van de vorige uitgave naar deze versie van openSUSE.</p></li><li class="listitem"><p><a class="xref" href="#technical" title="5. Technisch">Paragraaf 5, “Technisch”</a>: deze sectie bevat een aantal technische wijzigingen en verbeteringen voor de ervaren gebruiker.</p></li></ul></div><div class="sect1"><div class="titlepage"><div><div><h2 class="title" style="clear: both"><a name="misc"></a>1. Diversen</h2></div></div></div><p>N.v.t.</p></div><div class="sect1"><div class="titlepage"><div><div><h2 class="title" style="clear: both"><a name="installation"></a>2. Installatie</h2></div></div></div><div class="sect2"><div class="titlepage"><div><div><h3 class="title"><a name="idm1246398684"></a>2.1. Voor gedetailleerde informatie over installeren</h3></div></div></div><p>Voor gedetailleerde informatie over installeren, zie <a class="xref" href="#sec.123.documentation" title="3.1. openSUSE documentatie">Paragraaf 3.1, “openSUSE documentatie”</a>.</p></div><div class="sect2"><div class="titlepage"><div><div><h3 class="title"><a name="idm1246397636"></a>2.2. Geen netwerk na installatie</h3></div></div></div><p>Direct na installatie start NetworkManager niet automatisch en dus kan WiFi niet ingesteld worden. Om het netwerk (WiFi) in te schakelen, start u de machine een keer handmatig.</p></div><div class="sect2"><div class="titlepage"><div><div><h3 class="title"><a name="idm1246396596"></a>2.3. Het niet-opensource NVIDIA-stuurprogramma vereist dat gebruikers toegang hebben tot /dev/nvidia* apparaten</h3></div></div></div><p>Standaard en nieuwe gebruikers worden niet langer automatisch toegevoegd aan de groep <code class="literal">video</code>. Het niet-opensource NVIDIA-stuurprogramma vereist echter dat gebruikers toegang hebben tot /dev/nvidia* apparaten.</p><p>Symptomen: OpenGL toepassingen rapporteren dat ze niet werken op <code class="filename">/dev/nvidiactl</code>. Of GNOME toont alleen een leeg scherm met een muisaanwijzer.</p><p>Omdat het NVIDIA stuurprogramma niet de gebruikelijke kernel-methoden gebruikt die het in staat stelt om ACL's op de apparaatnodes te installeren, moeten gebruikers handmatig toegevoegd worden aan de groep <code class="literal">video</code>; als <code class="systemitem">root</code>-aanroep (vervang <code class="literal">$USER</code> door de actuele gebruikersnaam):</p><pre class="screen">usermod -a -G video $USER</pre></div><div class="sect2"><div class="titlepage"><div><div><h3 class="title"><a name="idm1246392180"></a>2.4. Niet bestaand in de BIOS ingeschakelde floppy-station veroorzaakt hangen</h3></div></div></div><p>Als ondersteuning van een floppy-station is ingeschakeld in de BIOS, maar niet echt bestaat in de machine, kan het hangen veroorzaken tijdens de installation wanneer YaST zoekt naar partities.</p><p>Om dit probleem te vermijden, schakel ondersteuning voor een floppy-station uit in de BIOS.</p></div></div><div class="sect1"><div class="titlepage"><div><div><h2 class="title" style="clear: both"><a name="general"></a>3. Algemeen</h2></div></div></div><div class="sect2"><div class="titlepage"><div><div><h3 class="title"><a name="sec.123.documentation"></a>3.1. openSUSE documentatie</h3></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p>In <span class="emphasis"><em>Start-Up</em></span> vindt u stap-bij-stap installatie-instructies, evenals introducties in de KDE- en Gnome-bureaubladen en de LibreOffice suite. Ook onderwerpen over basis beheertaken, zoals gebruik en softwarebeheer en een introductie in het gebruik van de bash-shell.</p></li><li class="listitem"><p>De <span class="emphasis"><em>Referentie-handleiding</em></span> dekt in detail beheer en systeemconfiguratie en legt uit hoe verschillende netwerkdiensten ingesteld kunnen worden.</p></li><li class="listitem"><p>De <span class="emphasis"><em>Beveiligingshandleiding</em></span> introduceert basisconcepten voor systeembeveiliging, die zowel lokale als beveiligingsaspecten in het netwerk dekt.</p></li><li class="listitem"><p>De handleiding voor systeemanalyses en afregelen (<span class="emphasis"><em>System Analysis and Tuning Guide</em></span>) helpt bij het vinden en oplossen van problemen en met optimalisatie.</p></li><li class="listitem"><p><span class="emphasis"><em>Virtualisatie met KVM</em></span> biedt een introductie in het opzetten en beheren van virtualisatie met de hulpmiddelen KVM, libvirt en QEMU.</p></li></ul></div><p>De documentatie is te vinden in <code class="filename">/usr/share/doc/manual/opensuse-manuals_$LANG</code> na installatie van het pakket <code class="systemitem">opensuse-manuals_$LANG</code> of online op <a class="ulink" href="http://doc.opensuse.org" target="_top">http://doc.opensuse.org</a>.</p></div><div class="sect2"><div class="titlepage"><div><div><h3 class="title"><a name="sec.123.uefi"></a>3.2. UEFI—Unified Extensible Firmware Interface</h3></div></div></div><p>Alvorens openSUSE te installeren op een systeem dat boot met UEFI (Unified Extensible Firmware Interface) wordt u dringend aangeraden om te controleren op firmware updates, die de maker van de hardware aanbeveelt en, indien beschikbaar, zo'n update te installeren. Een vooraf geïnstalleerde Windows 8 is een sterke aanwijzing dat uw systeem boot met UEFI.</p><p><span class="emphasis"><em>Achtergrond:</em></span> Sommige UEFI firmware bevat bugs die er de oorzaak van is dat het niet werkt als er te veel gegevens naar het UEFI-opslaggebied weggeschreven zijn. Niemand weet echter echt hoeveel "te veel" is. openSUSE minimaliseert het risico door niet meer weg te schrijven dan het noodzakelijke minimum nodig om het OS op te starten. Het minimum betekent het aan de UEFI firmware vertellen van de locatie van de openSUSE bootloader. Bovenstroomse functies van de Linux-kernel die het UEFI-opslaggebied gebruikt voor opslag van opstart- and crashinformatie (<code class="literal">pstore</code>) zijn standaard uitgeschakeld. Niettemin is het aanbevolen om elke update van firmware, die de maker van de hardware aanbeveelt, uit te voeren.</p></div><div class="sect2"><div class="titlepage"><div><div><h3 class="title"><a name="idm1249054724"></a>3.3. Veilig opstarten (secure boot) ingeschakeld in YaST is niet standaard ingeschakeld in de modus veilig opstarten</h3></div></div></div><p>Dit is alleen van belang bij machines in UEFI-modus met veilig opstarten ingeschakeld.</p><p>YaST detecteert niet automatisch of op de machine veilig opstarten is ingeschakeld en zal daarom standaard een niet ondertekende bootloader installeren. Maar de niet ondertekende bootloader zal niet geaccepteerd worden door de firmware. Om een ondertekende bootloader te installeren moet de optie "Veilig opstarten inschakelen" handmatig worden ingeschakeld.</p></div><div class="sect2"><div class="titlepage"><div><div><h3 class="title"><a name="idm1249053068"></a>3.4. Verkeerde bootloader bij installeren vanaf een Live medium in een UEFI-omgeving</h3></div></div></div><p>Dit is alleen van belang bij machines in UEFI-modus.</p><p>Bij gebruik van het installatieprogramma op het live medium, detecteert YaST de UEFI-modus niet en daarom wordt de oude bootloader geïnstalleerd. Dit resulteert in een niet op te starten systeem. De bootloader moet handmatig omgeschakeld worden van grub2 naar grub2-efi.</p></div><div class="sect2"><div class="titlepage"><div><div><h3 class="title"><a name="idm1249051380"></a>3.5. openSUSE 12.3 medium kan mogelijk niet opstarten op toekomstige hardware met beveiligd opstarten</h3></div></div></div><p>Dit is alleen van belang bij machines in UEFI-modus.</p><p>Onze dubbel ondertekende shim op het openSUSE 12.3 medium kan geweigerd worden door toekomstige firmware.</p><p>Als het openSUSE 12.3 medium niet opstart op toekomstige hardware met ingeschakeld veilig opstarten, schakel dit dan tijdelijk uit, installeer openSUSE en pas alle elementen voor online bijwerken toe om een bijgewerkte shim te krijgen.</p><p>Na installatie van alle elementen voor bijwerken kan veilig opstarten weer ingeschakeld worden.</p></div><div class="sect2"><div class="titlepage"><div><div><h3 class="title"><a name="idm1249049332"></a>3.6. Versleutelde LVM in UEFI-modus heeft een /boot partitie nodig</h3></div></div></div><p>Dit is alleen van belang bij installaties in UEFI-modus.</p><p>In het partitie voorstel bij activeren van de optie om LVM te gebruiken (wat vereist is voor volledige versleuteling van de schijf) maakt YaST geen separate <code class="filename">/boot</code> partitie aan. Dat betekent dat de kernel en initrd zich (mogelijk versleuteld) in een LVM container bevinden, niet toegankelijk voor de bootloader. Om volledige versleuteling van de schijf te krijgen bij gebruik van UEFI, moet de partitionering handmatig worden gedaan.</p></div></div><div class="sect1"><div class="titlepage"><div><div><h2 class="title" style="clear: both"><a name="upgrade"></a>4. Systeemopwaardering</h2></div></div></div><div class="sect2"><div class="titlepage"><div><div><h3 class="title"><a name="sec.123.sysv"></a>4.1. Sysvinit Support No Longer Available</h3></div></div></div><p>
    sysvinit is no longer supported in this release.  It has been
    deprecated since the last two releases.
   </p></div><div class="sect2"><div class="titlepage"><div><div><h3 class="title"><a name="sec.123.systemd-nm"></a>4.2. systemd: Activering van NetworkManager met een aliaskoppeling network.service</h3></div></div></div><p>Standaard gebruikt u de dialoog voor netwerkinstellingen van YaST (<span class="command"><strong>yast2 network</strong></span>) om NetworkManager te activeren. Als u NetworkManager wilt activeren, ga dan als volgt te werk.</p><p>De variabele <code class="literal">NETWORKMANAGER</code> in sysconfig in <code class="filename">/etc/sysconfig/network/config</code> om NetworkManager te activeren is vervangen door een aliaskoppeling van systemd <code class="literal">network.service</code>, die gemaakt zal worden met de opdracht</p><pre class="screen">systemctl enable  NetworkManager.service</pre><p>. Het maakt een aliaskoppeling <code class="literal">network.service</code> die wijst naar <code class="literal">NetworkManager.service</code> en dus het script <code class="filename">/etc/init.d/network</code> deactiveert. De opdracht</p><pre class="screen">systemctl -p Id show network.service</pre><p>stelt u in staat na te gaan wat de nu geselecteerde netwerkservice is.</p><p>Om NetworkManager in te schakelen gebruikt u:</p><div class="itemizedlist"><ul class="itemizedlist" style="list-style-type: disc; "><li class="listitem"><p>Stop eerst de actieve service:</p><pre class="screen">systemctl     is-active network.service &amp;&amp; \
 systemctl     stop      network.service</pre></li><li class="listitem"><p>Schakel de NetworkManager-service in:</p><pre class="screen">systemctl --force        enable NetworkManager.service</pre></li><li class="listitem"><p>Start de NetworkManager-service (via de aliaskoppeling):</p><pre class="screen">systemctl     start     network.service</pre></li></ul></div><p>Om NetworkManager uit te schakelen gebruikt u:</p><div class="itemizedlist"><ul class="itemizedlist" style="list-style-type: disc; "><li class="listitem"><p>Stop de actieve service:</p><pre class="screen">systemctl     is-active network.service &amp;&amp; \
systemctl     stop      network.service</pre></li><li class="listitem"><p>Schakel de NetworkManager-service uit:</p><pre class="screen">systemctl disable NetworkManager.service</pre></li><li class="listitem"><p>Start de service <span class="command"><strong>/etc/init.d/network</strong></span> met: </p><pre class="screen">systemctl     start  network.service</pre></li></ul></div><p>Om na te gaan wat de nu geselecteerde service is, gebruikt u:</p><pre class="screen">systemctl -p Id show     network.service</pre><p>Het geeft terug "<code class="literal">Id=NetworkManager.service</code>" als de NetworkManager-service is ingeschakeld, anders "<code class="literal">Id=network.service</code>" en <span class="command"><strong>/etc/init.d/network</strong></span> werkt als de netwerkservice.</p></div><div class="sect2"><div class="titlepage"><div><div><h3 class="title"><a name="idm1245744668"></a>4.3. Variabele SYSLOG_DAEMON verwijderd</h3></div></div></div><p>De variabele SYSLOG_DAEMON is verwijderd. Eerder werd het gebruikt om de syslog-daemon te selecteren. Vanaf openSUSE 12.3 kan er op een bepaald moment slechts één implementatie van syslog geïnstalleerd worden en deze zal automatisch voor gebruik geselecteerd worden.</p><p>Voor details, zie de manpagina syslog(8).</p></div></div><div class="sect1"><div class="titlepage"><div><div><h2 class="title" style="clear: both"><a name="technical"></a>5. Technisch</h2></div></div></div><div class="sect2"><div class="titlepage"><div><div><h3 class="title"><a name="sec.114.kms"></a>5.1. Het grafische systeem initialiseren met KMS (Kernel Mode Setting)</h3></div></div></div><p>Met openSUSE 11.3 schakelden we om naar KMS (Kernel Mode Setting) voor Intel, ATI en NVIDIA grafische systemen, wat nu onze standaard is. Als u problemen tegen komt met de ondersteuning van het KMS apparaatstuurprogramma (intel, radeon, nouveau), schakel KMS dan uit door <code class="literal">nomodeset</code> toe te voegen aan de commandoregel van de kernel boot. Om dit permanent, met Grub 2, de standaard bootloader, in te stellen, voeg het toe aan de regel voor standaard laad-opties voor de kernel met <code class="literal">GRUB_CMDLINE_LINUX_DEFAULT</code> in het tekstbestand <code class="filename">/etc/default/grub</code> als root en in een terminal de volgende opdracht uit</p><pre class="screen">sudo /usr/sbin/grub2-mkconfig --output=/boot/grub2/grub.cfg</pre><p>om de wijzigingen te effectueren. Voeg het anders voor de oude Grub, als root, toe aan de opdrachtregel in <code class="filename">/boot/grub/menu.lst</code>. Deze optie verzekert dat de juiste kernelmodule (intel, radeon, nouveau) wordt geladen met <code class="literal">modeset=0</code> in <code class="filename">initrd</code>, d.w.z.als KMS is uitgeschakeld.</p><p>In zeldzame gevallen, bij het laden van de DRM-module uit <code class="filename">initrd</code>, is er een algemeen probleem, niet gerelateerd aan KMS. Het is zelfs mogelijk om het laden van de DRM-module volledig uit te schakelen in <code class="filename">initrd</code>. Stel hiervoor de <code class="literal">NO_KMS_IN_INITRD</code> sysconfig-variabele in op <code class="literal">yes</code> via YaST, die dan later  <code class="filename">initrd</code> opnieuw aanmaakt. Herstart uw machine.</p><p>Op Intel zonder KMS valt de X-server terug op het stuurprogramma <code class="literal">fbdev</code> (het <code class="literal">intel</code> stuurprogramma ondersteunt alleen KMS); als alternatief is er voor oudere GPU's van Intel het stuurprogramma "intellegacy" (<code class="systemitem">xorg-x11-driver-video-intel-legacy</code> pakket) beschikbaar, dat nog steeds UMS (User Mode Settings) ondersteunt. Om het te gebruiken bewerkt u <code class="filename">/etc/X11/xorg.conf.d/50-device.conf</code> en wijzigt u het stuurprogramma item in <code class="literal">intellegacy</code>.</p><p>Op ATI voor de huidige GPU's valt het stuurprogramma terug op <code class="literal">radeonhd</code>. Op NVIDIA zonder KMS wordt het stuurprogramma <code class="literal">nv</code> gebruikt (het stuurprogramma <code class="literal">nouveau</code> ondersteunt alleen KMS). Opmerking: nieuwere ATI en NVIDIA GPU's vallen terug op <code class="literal">fbdev</code>, als u de kernel-boot-parameter <code class="literal">nomodeset</code> specificeert.</p></div><div class="sect2"><div class="titlepage"><div><div><h3 class="title"><a name="sec.123.systemd-tmpdir"></a>5.2. systemd: Opschonen van mappen (/tmp and /var/tmp)</h3></div></div></div><p>Standaard schoont systemd de tmp-mappen dagelijks op zoals is ingesteld in <code class="filename">/usr/lib/tmpfiles.d/tmp.conf</code>. Gebruikers kunnen het wijzigen door <code class="filename">/usr/lib/tmpfiles.d/tmp.conf</code> te kopiëren naar <code class="filename">/etc/tmpfiles.d/tmp.conf</code> en het gekopieerde bestand te wijzigen. Het gaat boven <code class="filename">/usr/lib/tmpfiles.d/tmp.conf</code>.</p><p>Opmerking: systemd houdt geen rekening met verouderde sysconfig-variabelen in <code class="filename">/etc/sysconfig/cron</code> zoals <code class="literal">TMP_DIRS_TO_CLEAR</code>.</p></div><div class="sect2"><div class="titlepage"><div><div><h3 class="title"><a name="idm1245717788"></a>5.3. systemd: Blijvende Journal na reboots</h3></div></div></div><p>In openSUSE 12.3 is de journal van systemd is niet blijvend na reboots. Als u een blijvend journal wilt inschakelen, maak dan de map <code class="filename">/var/log/journal</code> aan (als root) of installeer het pakket <code class="systemitem">systemd-logger</code>. Installeren van het pakket <code class="systemitem">systemd-logger</code> zal een conflict aangeven met andere syslog-implementaties en dus verzekeren dat het systeem alleen de systemd-journal gebruikt, indien geïnstalleerd.</p><p>Als uw systeem is opgewaardeerd van openSUSE 12.2 (waar standaard <code class="filename">/var/log/journal</code> wordt aangemaakt) en u wilt een blijvend journal, verwijder dan eenvoudig de map <code class="filename">/var/log/journal</code>.</p></div><div class="sect2"><div class="titlepage"><div><div><h3 class="title"><a name="idm1245714556"></a>5.4. pwdutils is vervangen door shadow</h3></div></div></div><p>Het pakket pwdutils is vervangen door het pakket shadow. Het pakket shadow is in de meeste gevallen een simpele vervanging, echter sommige opties op de opdrachtregel zijn verwijderd of gewijzigd. Zie <code class="filename">/usr/share/doc/packages/shadow/README.changes-pwdutils</code> voor een lijst met alle wijzigingen.</p></div><div class="sect2"><div class="titlepage"><div><div><h3 class="title"><a name="idm1245713308"></a>5.5. Postfix instellen</h3></div></div></div><p>Het bestand <code class="filename">SuSEconfig.postfix</code> is hernoemd tot <code class="filename">/usr/sbin/config.postfix</code>. Als u sysconfig variabelen instelt in <code class="filename">/etc/sysconfig/postfix</code> of <code class="filename">/etc/sysconfig/mail</code>, dan moet u handmatig als root <code class="filename">/usr/sbin/config.postfix</code> uitvoeren.</p></div><div class="sect2"><div class="titlepage"><div><div><h3 class="title"><a name="idm1245707228"></a>5.6. GTK+ toepassingen geven een waarschuwing over Fontconfig</h3></div></div></div><p>Omdat de locatie van de fontconfig-bestanden is gewijzigd, Emacs en andere toepassingen gelinkt tegen GTK+ geven een waarschuwingsbericht bij het starten.</p><p>Verplaats de bestanden naar de nieuwe locatie:</p><pre class="screen">mkdir -p ~/.config/fontconfig
mv ~/.fonts.conf ~/.config/fontconfig/fonts.conf</pre></div><div class="sect2"><div class="titlepage"><div><div><h3 class="title"><a name="idm1245705628"></a>5.7. GNOME: Workaround om Shift of Ctrl+Shift als sneltoetsen in te stellen voor selectie van de invoerbron</h3></div></div></div><p>Gebruik in Gnome 3.6 de volgende workaround om Shift of Ctrl+Shift als sneltoetsen in te stellen voor selectie van invoerbron:</p><div class="orderedlist"><ol class="orderedlist" type="1"><li class="listitem"><p>Installeer gnome-tweak-tool.</p></li><li class="listitem"><p>Start gnome-tweak-tool (<span class="guimenu">'Activiteiten'</span>&gt;<span class="guimenu">'geavanceerde instellingen'</span>).</p></li><li class="listitem"><p>Via het linker menu, selecteer <span class="guimenu">'Typen'</span>, in het rechter venster, wijzig de instellingen.</p></li></ol></div><p>Dit wordt ook gevolgd in het upstream bugrapport <a class="ulink" href="https://bugzilla.gnome.org/show_bug.cgi?id=689839" target="_top">https://bugzilla.gnome.org/show_bug.cgi?id=689839</a>.</p></div><div class="sect2"><div class="titlepage"><div><div><h3 class="title"><a name="idm1245700804"></a>5.8. SSH-installatie geblokkeerd door de service SuSEFirewall</h3></div></div></div><p>In de tweede fase van een SSH-installatie bevriest YaST. Het wordt geblokkeerd door de service SuSEFirewall omdat de omgevingsvariabele <code class="literal">SYSTEMCTL_OPTIONS</code> niet juist is ingesteld.</p><p>Workaround: Bij het voor de tweede keer aanmelden om aan de tweede fase van de SSH-installatie te beginnen, voer <span class="command"><strong>yast.ssh</strong></span> uit met <code class="literal">--ignore-dependencies</code> als volgt:</p><pre class="screen">SYSTEMCTL_OPTIONS=--ignore-dependencies yast.ssh</pre></div></div></div></body></html>
