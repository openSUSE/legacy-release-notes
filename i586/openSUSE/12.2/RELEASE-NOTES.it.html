<html><head><meta http-equiv="Content-Type" content="text/html; charset=UTF-8"><title>Note di rilascio di openSUSE 12.2</title><meta name="generator" content="DocBook XSL Stylesheets V1.77.1"></head><body bgcolor="white" text="black" link="#0000FF" vlink="#840084" alink="#0000FF"><div lang="it" class="article"><div class="titlepage"><div><div><h2 class="title"><a name="id2790687"></a>Note di rilascio di <span class="phrase">openSUSE 12.2</span></h2></div></div><hr></div><p>Versione:</p><p>12.2.9 (2012-10-22)</p><p>Copyright © 2012 Novell, Inc.</p><p>È permessa la copia, distribuzione e/o modifica di questo documento entro i termini della GNU Free Documentation License, Versione 1.2 o di qualsiasi altra versione successiva pubblicata dalla Free Software Foundation; senza le sezioni non modificabili e senza i testi della prima e quarta pagina di copertina. Una copia della licenza è inclusa nel file <code class="filename">fdl.txt</code>.</p><p>Se si aggiorna da una versione vecchia a questo rilascio di openSUSE, conviene leggere le note di rilascio precedenti qui: <a class="ulink" href="http://en.opensuse.org/openSUSE:Release_Notes" target="_top">http://en.opensuse.org/openSUSE:Release_Notes</a></p><p>Queste note di rilascio riguardano i seguenti argomenti:</p><div class="itemizedlist"><ul class="itemizedlist" style="list-style-type: disc; "><li class="listitem"><p><a class="xref" href="#misc" title="1. Varie">Sezione 1, «Varie»</a>: queste voci sono incluse automaticamente da openFATE, il sistema di gestione delle richieste e delle funzionalità (<a class="ulink" href="http://features.opensuse.org" target="_top">http://features.opensuse.org</a>).</p><p>N/D</p></li><li class="listitem"><p><a class="xref" href="#installation" title="2. Installazione">Sezione 2, «Installazione»</a>: conviene leggere questo documento se si vuole installare il sistema da zero.</p></li><li class="listitem"><p><a class="xref" href="#general" title="3. Generale">Sezione 3, «Generale»</a>: informazioni importanti per tutti gli utenti.</p></li><li class="listitem"><p><a class="xref" href="#upgrade" title="4. Aggiornamento del sistema">Sezione 4, «Aggiornamento del sistema»</a>: problemi relativi al processo se si esegue un aggiornamento da una versione precedente di openSUSE.</p></li><li class="listitem"><p><a class="xref" href="#technical" title="5. Informazioni tecniche">Sezione 5, «Informazioni tecniche»</a>: questa sezione include numerosi aggiornamenti e modifiche tecniche per gli utenti esperti.</p></li></ul></div><div class="sect1"><div class="titlepage"><div><div><h2 class="title" style="clear: both"><a name="misc"></a>1. Varie</h2></div></div></div><p>N/D</p></div><div class="sect1"><div class="titlepage"><div><div><h2 class="title" style="clear: both"><a name="installation"></a>2. Installazione</h2></div></div></div><div class="sect2"><div class="titlepage"><div><div><h3 class="title"><a name="id3056114"></a>2.1. Per informazioni dettagliate sull'installazione</h3></div></div></div><p>Per informazioni dettagliate sull'installazione, si veda la <span class="quote">«<span class="quote">Documentazione openSUSE</span>»</span> a cui si fa riferimento in seguito.</p></div></div><div class="sect1"><div class="titlepage"><div><div><h2 class="title" style="clear: both"><a name="general"></a>3. Generale</h2></div></div></div><div class="sect2"><div class="titlepage"><div><div><h3 class="title"><a name="sec.115.documentation"></a>3.1. Documentazione di openSUSE</h3></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p>Nel manuale iniziale si trovano le istruzioni passo-passo per l'installazione, come pure l'introduzione ai desktop KDE e Gnome e alla suite LibreOffice. Sono altresì coperti gli argomenti di amministrazione di base come dislocamento e gestione dei programmi e un'introduzione alla shell bash.</p></li><li class="listitem"><p>La Guida di Riferimento copre in dettaglio amministrazione e configurazione del sistema e spiega come impostare i vari servizi di rete.</p></li><li class="listitem"><p>La Guida alla Sicurezza introduce i concetti basilari sulla sicurezza del sistema, coprendo entrambi gli aspetti di sicurezza locale e di rete.</p></li><li class="listitem"><p>Il manuale Analisi e regolazione del sistema fornisce indicazioni sul rilevamento di errori, la loro risoluzione e l'ottimizzazione del sistema.</p></li><li class="listitem"><p>La virtualizzazione tramite KVM offre un'introduzione all'impostazione e alla gestione della virtualizzazione tramite gli strumenti KVM, libvirt e QEMU.</p></li></ul></div></div><div class="sect2"><div class="titlepage"><div><div><h3 class="title"><a name="id3056201"></a>3.2. Il test della memoria pre-installazione identifica erroneamente memoria funzionante come danneggiata</h3></div></div></div><p>Il test della memoria pre-installazione (<span class="command"><strong>memtest</strong></span>) sul supporto di openSUSE 12.2 è stato compilato male. Riporta errori nel test 7 su moduli RAM funzionanti. Si usi il supporto di openSUSE 12.1 se si deve eseguire <span class="command"><strong>memtest</strong></span>.</p></div></div><div class="sect1"><div class="titlepage"><div><div><h2 class="title" style="clear: both"><a name="upgrade"></a>4. Aggiornamento del sistema</h2></div></div></div><div class="sect2"><div class="titlepage"><div><div><h3 class="title"><a name="sec.122.zypper-openssh"></a>4.1. Aggiornamento remoto tramite "zypper dup"</h3></div></div></div><p>Quando si aggiorna da openSUSE 12.1 (o precedenti), le connessioni openSSH verranno chiuse quando il nuovo pacchetto openssh viene aggiornato. Se si sta aggiornando con "zypper dup" via SSH, eseguire "zypper dup" all'interno di un multiplexer di terminare ripristinabile (come "screen" o "tmux") in modo che ci si possa riconnettere facilmente, o almeno renderlo immune dalle perdite di connessione (come tramite "nohup").</p></div><div class="sect2"><div class="titlepage"><div><div><h3 class="title"><a name="sec.122.sysv"></a>4.2. sysvinit deprecato</h3></div></div></div><p>Alcune componenti desktop dipendono dai servizi forniti solo da systemd. Pertanto per quanto openSUSE 12.2 continua ad avere un supporto di base per avviare un sistema con sysvinit come ripiego, sysvinit è comunque considerato deprecato e probabilmente rotto o erroneo rispetto ad alcuni aspetti. Se si riscontrano problemi con i sistemi avviati con sysvinit, si usi systemd prima di riportare i bug.</p></div><div class="sect2"><div class="titlepage"><div><div><h3 class="title"><a name="sec.122.cryptoloop"></a>4.3. Supporto rimosso in mount e losetup a cryptoloop</h3></div></div></div><p><span class="command"><strong>cryptoloop</strong></span> è noto per essere debole ed è pertanto considerato obsoleto da anni in favore di <span class="command"><strong>dm-crypt</strong></span>. <span class="command"><strong>mount</strong></span> (ad esempio tramite <code class="filename">/etc/fstab</code>) e <span class="command"><strong>losetup</strong></span> hanno finalmente rimosso il supporto per <span class="command"><strong>cryptoloop</strong></span>. Questo significa che le vecchie voci fstab che usano <span class="command"><strong>cryptoloop</strong></span> per accedere ai contenitori cifrati non funzionano più in questo modo. Comunque è ancora possibile accedere ai contenitori tramite <span class="command"><strong>dm-crypt</strong></span> (<code class="filename">/etc/crypttab</code>). Si faccia riferimento a <a class="ulink" href="http://en.opensuse.org/Encrypted_Filesystems" target="_top">http://en.opensuse.org/Encrypted_Filesystems</a> per esempi sull'uso del nuovo metodo.</p></div><div class="sect2"><div class="titlepage"><div><div><h3 class="title"><a name="crypto-part-systemd"></a>4.4. Montare partizioni cifrate usando systemd</h3></div></div></div><p>Se le partizioni cifrate non sono montate automaticamente quando si usa systemd, la causa di ciò potrebbe essere il marcatore <code class="literal">noauto</code> in <code class="filename">/etc/fstab</code>. Sostituire questo marcatore con <code class="literal">nofail</code> risolverà il problema. Ad esempio, si cambi la seguente riga da:</p><pre class="screen">/dev/mapper/cr_sda3  /home   ext4    acl,user_xattr,noauto 0 2</pre><p>a</p><pre class="screen">/dev/mapper/cr_sda3  /home   ext4    acl,user_xattr,nofail 0 2</pre></div></div><div class="sect1"><div class="titlepage"><div><div><h2 class="title" style="clear: both"><a name="technical"></a>5. Informazioni tecniche</h2></div></div></div><div class="sect2"><div class="titlepage"><div><div><h3 class="title"><a name="sec.114.kms"></a>5.1. Inizializzazione grafica con KMS (Kernel Model Setting)</h3></div></div></div><p>Con openSUSE 11.3 si è passati a KMS (Kernel Mode Setting) per le schede grafiche Intel, ATI e NVidia, e ora questa è l'impostazione predefinita. Se si riscontrano problemi con il supporto dei driver di KMS (intel, radeon, nouveau), disabilitare KMS aggiungendo <code class="literal">nomodeset</code> alla riga di comando di avvio del kernel. Per impostarlo in modo permanente usando Grub 2, il boot loader predefinito, aggiungerlo come root alla linea <code class="literal">GRUB_CMDLINE_LINUX_DEFAULT</code> delle opzioni di caricamento predefinite del kernel nel file <code class="filename">/etc/default/grub</code> e quindi eseguire il comando di terminale</p><pre class="screen">sudo /usr/sbin/grub2-mkconfig --output=/boot/grub2/grub.cfg</pre><p>per rendere effettive le modifiche. Altrimenti, per il Grub obsoleto, aggiungerlo alla riga di comando del kernel in <code class="filename">/boot/grub/menu.lst</code>, di nuovo come root. Questa opzione assicura che il modulo del kernel appropriato (intel, radeon, nouveau) venga caricato con <code class="literal">modeset=0</code> in <code class="filename">initrd</code>, ossia che KMS sia disabilitato.</p><p>In rari casi quando il caricamento del modulo DRM da <code class="filename">initrd</code> è un problema generale e non relativo a KMS, è persino possibile disabilitare completamente il caricamento del modulo DRM in <code class="filename">initrd</code>. Per fare ciò, impostare la variabile di sysconfig <code class="literal">NO_KMS_IN_INITRD</code> a <code class="literal">yes</code> tramite YaST, che quindi ricrea <code class="filename">initrd</code>. Poi riavviare il computer.</p><p>Su Intel senza KMS il server X torna ad usare il driver <code class="literal">fbdev</code> (il driver <code class="literal">intel</code> supporta solamente KMS); in alternativa, per le GPU Intel obsolete esiste il driver "intellegacy" (pacchetto <code class="systemitem">xorg-x11-driver-video-intel-legacy</code>) che ancora supporta UMS (User Mode Setting). Per usare tale driver, modificare <code class="filename">/etc/X11/xorg.conf.d/50-device.conf</code> e cambiare la voce relativa al driver in <code class="literal">intellegacy</code>.</p><p>Su ATI per le GPU attuali, si torna ad usare <code class="literal">radeonhd</code>. Su NVIDIA senza KMS viene usato il driver <code class="literal">nv</code> (il driver <code class="literal">nouveau</code> supporta solamente KMS). Si noti che le più recenti GPU ATI e NVIDIA tornano ad usare <code class="literal">fbdev</code> se viene specificato il parametro di avvio del kernel <code class="literal">nomodeset</code>.</p></div><div class="sect2"><div class="titlepage"><div><div><h3 class="title"><a name="sec.121.systemd-sysvinit"></a>5.2. Avvio con sysvinit deprecato</h3></div></div></div><p>In modo predefinito ora openSUSE si avvia usando <span class="command"><strong>systemd</strong></span>. Nel caso si riscontrino problemi, si può tornare al sistema deprecato che usa <span class="command"><strong>sysvinit</strong></span> premendo il tasto F5 all'avvio. Per maggiori informazioni sui limiti dell'avvio con sysvinit, si veda <a class="xref" href="#sec.122.sysv" title="4.2. sysvinit deprecato">Sezione 4.2, «sysvinit deprecato»</a>.</p></div><div class="sect2"><div class="titlepage"><div><div><h3 class="title"><a name="sec.121.systemd-ctl"></a>5.3. systemd: fornire i parametri di avvio dei servizi</h3></div></div></div><p><span class="command"><strong>systemctl</strong></span> supporta solamente i parametri "standard" (si veda <a class="ulink" href="http://www.freedesktop.org/wiki/Software/systemd/Incompatibilities" target="_top">http://www.freedesktop.org/wiki/Software/systemd/Incompatibilities</a>).</p><p>È possibile evitare questo nuovo comportamento chiamando direttamente lo script di avvio, ad esempio:</p><pre class="screen">cd /etc/init.d
./apache2 &lt;propri_parametri&gt;
</pre></div><div class="sect2"><div class="titlepage"><div><div><h3 class="title"><a name="sec.121.systemd-shutdown"></a>5.4. systemd: arresto del sistema</h3></div></div></div><p>Per fermare e spegnere il sistema quando è in uso <span class="command"><strong>systemd</strong></span>, si usi <span class="command"><strong>halt -p</strong></span> o <span class="command"><strong>shutdown -h now</strong></span> a riga di comando o si usi il pulsante di arresto fornito dal proprio ambiente desktop.</p><p>Nota: un semplice <span class="command"><strong>halt</strong></span> non arresterà correttamente il sistema.</p></div><div class="sect2"><div class="titlepage"><div><div><h3 class="title"><a name="sec.121.systemd-tmpfs"></a>5.5. systemd: far uso di tmpfs: /run, /var/run, /media, ecc.</h3></div></div></div><p>systemd monta molte directory che sono pensate per contenere solo dati volatili con il file system tmpfs: tali directory sono <code class="filename">/run</code>, <code class="filename">/var/run</code>, <code class="filename">/var/lock</code> e <code class="filename">/media</code>. Per informazioni si veda <a class="ulink" href="http://lwn.net/Articles/436012/" target="_top">http://lwn.net/Articles/436012/</a>.</p><p>Nota: non si memorizzino file che debbano sopravvivere ad un riavvio in <code class="filename">/run</code>, <code class="filename">/var/run</code>, ecc.</p></div><div class="sect2"><div class="titlepage"><div><div><h3 class="title"><a name="sec.121.systemd-tmpdir"></a>5.6. systemd: pulizia delle directory (/tmp e /var/tmp)</h3></div></div></div><p>systemd mantiene le directory come specificato nelle directory <code class="filename">tmpfiles.d</code> e in <code class="filename">/lib/systemd/system/systemd-tmpfiles-clean.timer</code>. Per maggiori informazioni si veda la pagina di manuale di <code class="filename">tmpfiles.d</code>.</p><p>In modo predefinito systemd pulisce giornalmente le directory <code class="filename">tmp</code> come configurato in <code class="filename">/usr/lib/tmpfiles.d/tmp.conf</code>:</p><pre class="screen">d /tmp 1777 root root 10d
d /var/tmp 1777 root root 30d
</pre><p>Nota: systemd non rispetta le variabili di sysconfig in <code class="filename">/etc/sysconfig/cron</code> come <code class="literal">TMP_DIRS_TO_CLEAR</code>.</p></div><div class="sect2"><div class="titlepage"><div><div><h3 class="title"><a name="sec.122.mount-usb"></a>5.7. Montaggio automatico dei dispositivi USB</h3></div></div></div><p>Gnome e Xfce ora usano <code class="literal">udisks2</code> per montare automaticamente i supporti USB sotto <code class="filename">/run/media/$USER</code>. KDE usa ancora udisk versione 1 e monta i dispositivi USB sotto <code class="filename">/media</code>.</p></div><div class="sect2"><div class="titlepage"><div><div><h3 class="title"><a name="sec.122.loopback"></a>5.8. Specificare le partizioni per i dispositivi di loopback</h3></div></div></div><p>Con il kernel 3.4 ci sono due modi per avere le partizioni per i dispositivi di loopback. Il primo è con  il parametro <code class="literal">max_part</code> e il secondo con <code class="literal">-P</code> per <span class="command"><strong>losetup</strong></span>. I due approcci si comportano in modo leggermente differente in quanto <code class="literal">-P</code> allocherà dinamicamente i numeri minori per ogni dispositivo (inclusa la loro aggiunta o eliminazione al volo con <span class="command"><strong>blockdev --rereadpt</strong></span>). Usare il parametro <code class="literal">max_part</code> comporta l'allocazione per ogni dispositivo di loop di tale quantità di numeri minimi per ogni dispositivo.</p><p>Pertanto, se si usa <code class="literal">max_part=8</code> e non si cambia <code class="literal">max_loop</code>, che ha valore predefinito <code class="literal">8</code>, si stanno usando tutti i numeri minimi allocati per il primo dispositivo.</p><p>La soluzione consiste nell'usare <code class="literal">-P</code> o nell'usare <span class="emphasis"><em>anche</em></span> <code class="literal">max_loop</code>.</p></div><div class="sect2"><div class="titlepage"><div><div><h3 class="title"><a name="id3110485"></a>5.9. Informazione sul fuso orario in <code class="filename">/etc/adjtime</code></h3></div></div></div><p>La terza riga di <code class="filename">/etc/adjtime</code> contiene ora l'informazione relativa al fatto che l'orologio BIOS sia impostato su UTC o sul fuso orario locale (precedentemente questa informazione era memorizzata in <code class="literal">HWCLOCK</code> nel file <code class="filename">/etc/sysconfig/clock</code>).</p><p>Se <code class="filename">/etc/adjtime</code> contiene un'informazione di sfasamento errata (ad esempio dopo aver impostato data e ora con <span class="command"><strong>ntpdate</strong></span> o avendo <span class="command"><strong>ntpd</strong></span> in esecuzione), impostare la variabile <code class="literal">USE_ADJUST</code> a "<code class="literal">no</code>" in <code class="filename">/etc/sysconfig/clock</code>.</p></div><div class="sect2"><div class="titlepage"><div><div><h3 class="title"><a name="id3110556"></a>5.10. Impostazioni predefinite per tar di GNU per creare archivi compatibili con POSIX</h3></div></div></div><p>Tar di GNU ora usa l'impostazione predefinita <code class="literal">--format=posix</code> e crea archivi compatibili con POSIX con le intestazioni PAX estese. Controllare se i propri script e applicazioni sono compatibili con questo formato.</p><p>Il comportamento precedente (e predefinito per gli sviluppatori di tar di GNU) può essere ripristinato impostando l'ambiente:</p><pre class="screen">TAR_OPTIONS='--format=gnu'</pre><p>o</p><pre class="screen">TAR_OPTIONS='--pax-option=delete=[ac]time*'</pre></div></div></div></body></html>
